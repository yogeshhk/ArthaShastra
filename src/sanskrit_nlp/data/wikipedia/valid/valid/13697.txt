सुकन्यासमृद्धिलेखायोजना भारतसर्वकारस्य पुत्री रक्ष्यतां पुत्री पाठ्यताम् इत्येतस्याः योजनायाः अन्तर्गतातया वर्तते । यतो हि पुत्री रक्ष्यतां पुत्री पाठ्यताम् इत्यस्याः योजनायाः उद्देशः न केवलं भ्रूणहत्यानिवारणम् अस्ति, अपि तु कन्यासशक्तिकरणम् अपि विद्यते। महिलानां सामाजिकतया, आर्थिकरीत्या च सशक्तिकरणं कर्तुम् एषा योजना वर्तते। गृहसत्यापने रता महिला गृहधनसंरक्षणम् अपि चापल्येन करोति। 2008 तमस्य वर्षस्य GDP इत्यस्मिन् तत् गृहधनसंरक्षणम् 38% आसीत्, परन्तु 2013 केवलं 30% एव अभवत्  । एतस्याः योजनायाः माध्यमेन पितरौ गृहधनसंरक्षणकार्याय प्रोत्सहिष्येते। एतस्याः योजनायाः अन्तर्गततया एकस्याः बालिकायाः केवलम् एका एव लेखा उद्घाटयितुं शक्यते। एकः अभिभावकः एतस्यां योजनायां द्वयोः कन्ययोः कृते एव लेखाम् उद्घाटयितुं पारयति। केभ्यश्चन अपवादेभ्यः नियमाः निर्धारिताः सन्ति। 
योजनायाम् अन्तर्भूतानां लेखानां व्याजप्रतिशतम् अधिकं भवति । 
सुकन्यासमृद्धिलेखायोजनायां लेखाम् उद्घायितुं पत्रालयाधिकारिणे उत वित्तकोषाधिकारिणे आवश्यकानि प्रमाणपत्राणि, निश्चितेन प्रपत्रेण सह दातव्यानि। 
1) बालिकायाः जन्मप्रमाणपत्रम्
2) अभिभावकस्य पेन-पत्रम् 
3) अभिभावकस्य चित्रसहितं निवासप्रमाणपत्रम् 
4) अभिभावकस्य, बालिकायाः च त्रीणि चित्राणि
उक्तानि सर्वाणि पत्राणि अनेन पत्रेण सह योजयित्वा अधिकारिणे दातव्यानि। 
