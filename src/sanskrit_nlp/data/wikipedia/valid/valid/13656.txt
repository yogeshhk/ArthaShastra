यर्काड्- दक्षिणाभरणम्सेलं नगरसमीपे स्थितं यर्काड् गिरिधाम षेवरायन् पर्वतप्रदेशे अस्ति । 4800 पादपरिमिन्नोन्नते पर्वतप्रदेशे एतत् विहारधाम अस्ति । सेलमतः 30 कि.मी यावत् भूमार्गेण गन्तव्यम् । मार्गम् उभयतः वनं, सुन्दरवृक्षाः, काफीवाटिकाः, द्रष्टुं शक्याः । अतः एव एतं प्रदेशम् काफीकण्ट्री इति वदन्ति ।अत्र प्रमुखाकर्षणं नाम सुन्दरसरोवरम् । नौकाविहारस्य व्यवस्था अस्ति । स्वयं नौकां चालयित्वा विहारः कर्तुं शक्यः अस्ति । इतः षट्स्थलदर्शनं वाहनेन कर्तुं शक्यम् । एतानि दर्शनीयस्थलानि लेडी सीट् जेण्ट्स् सीट्, षवरले हिल्स् ,बेट्स् हिल्स्, किलियनूरजलपातः, राष्ट्रिय-आर्किड् उद्यानं च । उद्याने 25,000 आर्किड् सस्यानि सन्ति । पादचारणेन अत्र अतीव सन्तोषम् अनुभवामः ।अतिप्राचीनसस्यानां तथा वृक्षाणां प्रचीनावशेषान् अत्र पश्यामः । पुरातनमानवाः यत्र वसन्ति स्म तादृशीः गुहाः अत्र पश्यामः । सुन्दरं प्रयोगोद्यानम् अत्रास्ति । वेदकालीन- पूजामन्दिराणि अपि सन्ति । इङ्ग्लेण्ड्देशस्य प्राचीनं नगरम् ‘डाटेमूर्’ इव अस्ति एतत् इति जनाः कथयन्ति। 
कोडैधूमशकटनिस्थानतः 80 कि.मी. 
पळनीतः 64 कि.मी, मधुरैतः 120 कि.मी. । त्रिचितः 169 कि.मी । सेलमतः 32 कि.मी । चेन्नैतः 363 कि.मी बेङ्गळूरुतः 180 कि.मी.एप्रिल्- मेमासयोः तथा जूनमासे अत्रागमनेन अतीव सन्तोषः भवति ।
