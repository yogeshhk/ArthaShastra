स्क्रिप्ट त्रुटि: "Settlement short description" ऐसा कोई मॉड्यूल नहीं है।
कर्णाटकराज्ये किञ्चन प्रमुखं मण्डलम् अस्ति बेळगावीमण्डलम् अस्य मण्डलस्य केन्द्रम् अस्ति बेळगावी नगरम् । अस्मिन् मण्डले दश उपमण्डलानि सन्ति । तेषु अन्यतमम् अस्ति चिक्कोडी-उपमण्डलम् । एतत् उपमण्डलं परितः पर्वताः सन्ति । कर्णाटक-महाराष्ट्रयोः सीमाभागे अस्ति । मण्डलस्तरीयाः सर्वविधकार्यालयाः अत्र सन्ति । तथापि मण्डलत्वेन एतस्य उपमण्डलस्य घोषणा जाता अस्ति ।
चिक्कोडी-इतिहासः सामान्यतः 200-300 वर्षप्राचीनः । प्रारदेशिकभाषया चिक्क=लघु, कोडी=ग्रामः तन्नाम लघुग्रामः इति अर्थः । एतस्य समीपे एव हिरेकोडी इति कश्चन ग्रामः अस्ति । कालान्तरेण मुख्यमार्गे आसीत् इति कारणतः तथा अत्रत्यानां प्रसिद्धानां नागवल्लीपत्राणां कारणतः प्रमुखवाणिज्यकेन्द्रम् अभवत् । एवम् एतस्य वर्धनम् अभवत्।
चिक्कोडीनिर्देशाङ्कौ 16.43°उ, 74.6°पू. । सामन्यतः औन्नत्यं 683मीटरमितम् । नगरस्य विस्तीर्णता 18.29चतुरस्रकिलोमीटरमिता। गरिष्ठः उष्णांशः 35⁰ C, कनिष्ठः उष्णांशः 18⁰ C, अत्यधिकी वार्षिकीवर्षा 826.64 mm.
2001 तमवर्षस्य जनगणनानुसारम् अस्य उपमण्डलस्य जनसंख्या 32,820 मिता ।2011तमवर्षस्य जनगणनानुसारम् एतस्य जनसङ्ख्या 42,629। एतेषु पुरुषाः 51%, महिलाः 49% । साक्षरताप्रमाणं 73%, तन्नाम भारतस्य साक्षरताप्रमाणस्य अपेक्षया अधिकम् । पुरुषाणां साक्षरता प्रमाणं 79%, महिलानां 66% । 12% साक्षराः ऊनषड्वर्षियाः ।
प्रधाने शर्करावलये एषः भागः अन्तर्भवति । अस्मिन् भागे जनानां प्रधानः व्यवसायः कृषिः । अस्मिन् उपमण्डले त्रयः शर्करानिर्माणागाराः सन्ति। कृष्णा, वेदगङ्गा, दूधगङ्गा नद्यः भूमेः फलवत्ततां वर्धितवत्यः सन्ति ।एषु दिनेषु जनाः कौशेयतन्तुवर्धने आसक्ताः दृश्यन्ते ।चिक्कोडीनगरं परितः पर्वताः सन्ति॥ एतेषां शिखरस्य उपरि वायुप्रसरणे साहाय्यकाः वृक्षाः सन्ति इत्यतः वायुना विद्युच्छक्तेः उत्पादनम् अत्र प्रचलति ।   
