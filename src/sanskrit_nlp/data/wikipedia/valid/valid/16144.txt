
बारामण्डलं राजस्थानराज्ये स्थितं किञ्चन मण्डलम् अस्ति । अस्य मण्डलस्य केन्द्रम् अस्ति बारानामकं नगरम् ।
बारामण्डलस्य विस्तारः 6992 चतुरस्रकिलोमीटर्मितः अस्ति । अस्य मण्डलस्य पूर्वे मध्यप्रदेशराज्यं, पश्चिमे कोटामण्डलम्, उत्तरे मध्यप्रदेशराज्यं, दक्षिणे झालावाडमण्डलम् अस्ति । अस्मिन् मण्डले 895.2 मिल्लीमीटर्मितः वार्षिकवृष्टिपातः भवति । अस्मिन् मण्डले पञ्च नद्यः प्रवहन्ति । ताः - काली सिन्ध्, पार्वती, पडवन्, अन्धेरी, बाणगङ्गा च ।
2011 जनगणनानुगुणं बारामण्डलस्य जनसङ्ख्या 12,23,921 अस्ति । अस्मिन् मण्डले प्रतिचतुरस्रकिलोमीटर्मिते 175 जनाः वसन्ति अर्थात् अस्य मण्डलस्य जनसङ्ख्यासान्द्रता प्रतिचतुरस्रकिलोमीटर् 175 जनाः । अत्र पुं-स्त्री अनुपातः 1000-926 अस्ति ।
