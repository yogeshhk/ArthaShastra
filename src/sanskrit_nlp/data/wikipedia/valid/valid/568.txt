अयं भगवद्गीतायाः पञ्चमोध्यायस्य कर्मसंन्यासयोगस्य अष्टादशः श्लोकः ।
विद्याविनयसम्पन्ने ब्राह्मणे गवि हस्तिनि शुनि चैव श्वपाके च पण्डिताः समदर्शिनः ॥ 18 ॥
पण्डिताः विद्याविनयसम्पन्ने ब्राह्मणे गवि हस्तिनि शुनि च एव श्वपाके च समदर्शिनः भवन्ति ।

पण्डिताः विद्याविनयसम्पन्ने ब्राह्मणे धेन्वां गजे कुक्कुरे चण्डाले च समदर्शिनः भवन्ति । एतेषु सर्वेषु अपि समानं ब्रह्म पश्यन्ति इत्यर्थः । 
येषां ज्ञानेन नाशितमात्मनोऽज्ञानं ते पण्डिताः कथं तत्त्वं पश्यन्तीत्युच्यते-विद्येति। विद्याविनयसंपन्ने विद्या च विनयश्च विद्याविनयौ विनय उपशमस्ताभ्यांाविद्याविनयाभ्यांसंपन्नो विद्याविनयसंपन्नो विद्वान्विनीर्तश्च यो ब्राह्मणस्तस्मिन्ब्राह्मणे गवि हस्तिनि शुनि चाव श्वपाके च पण्डिताः समदर्शिनो विद्याविनयसंपन्नउत्तमसंस्कारवति ब्राह्मणे सात्त्विके मध्यमायां च राजस्यां गवि संस्कारहीनायामत्यन्तमेव केवलतामसे हस्त्यादौ च सत्त्वादिगुणैस्तज्जैश्च संस्कारैस्तथा राजसैस्तथातामसैश्च संस्कारैरत्यन्तमेवास्पृष्टं सममेकमविक्रियं ब्रह्म द्रष्टुं शीलं येषां ते पण्डिताः समदर्शिनः ।।18।।

1)	संन्यासं कर्मणां कृष्ण...2)	संन्यासः कर्मयोगश्च...3)	ज्ञेयः स नित्यसंन्यासी...4)	साङ्ख्ययोगौ पृथग्बालाः...5)	यत्साङ्ख्यैः प्राप्यते स्थानं...6)	संन्यासस्तु महाबाहो...7)	योगयुक्तो विशुद्धात्मा...8)	नैव किञ्चित्करोमीति...9)	प्रलपन्विसृजन्गृह्णन्...10)	ब्रह्मण्याधाय कर्माणि...11)	कायेन मनसा बुद्ध्या...12)	युक्तः कर्मफलं त्यक्त्वा...13)	सर्वकर्माणि मनसा...14)	न कर्तृत्वं न कर्माणि...15)	नादत्ते कस्यचित्पापं...16)	ज्ञानेन तु तदज्ञानं... 17)	तद्बुद्धयस्तदात्मानः18)	विद्याविनयसम्पन्ने...19)	इहैव तैर्जितः सर्गो...20)	न प्रहृष्येत्प्रियं प्राप्य...21)	बाह्यस्पर्शेष्वसक्तात्मा...22)	ये हि संस्पर्शजा भोगाः...23)	शक्नोतीहैव यः सोढुं...24)	योऽन्तःसुखोऽन्तरारामः...25)	लभन्ते ब्रह्मनिर्वाणम्...26)	कामक्रोधवियुक्तानां...27)	स्पर्शान्कृत्वा बहिर्बाह्यान्...28)	यतेन्द्रियमनोबुद्धिः...29)	भोक्तारं यज्ञतपसां...

