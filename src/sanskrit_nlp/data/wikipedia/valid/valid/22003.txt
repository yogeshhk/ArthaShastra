अयं भगवद्गीतायाः पञ्चमोध्यायस्य कर्मसंन्यासयोगस्य द्वाविंशतितमः  श्लोकः ।
ये हि संस्पर्शजाः भोगाः दुःखयोनयः एव ते आद्यन्तवन्तः कौन्तेय न तेषु रमते बुधः ॥ 22 ॥
कौन्तेय ! ये संस्पर्शजाः भोगाः ते आद्यन्तवन्तः दुःखयोनयः एव हि । बुधः तेषु न रमते ।
कौन्तेय ! विषयजन्याः सर्वेऽपि भोगाः परिमिताः दुःखजनकाश्च भवन्ति । तस्मात् विद्वान् तेषु 	भोगेषु न रमते ।
इतश्च निवर्तयेत्-ये हि यस्मात्संस्पर्शजा विषयेन्द्रियसंस्पर्शेभ्यो जाता भोगा भुक्तयो दुःखयोनय एव तेऽविद्याकृतत्वात्। दृश्यन्ते ह्याध्यात्मिकादीनि दुःखानितन्निमित्तान्येव। यथेह लोके तथा परलोकेऽपीति गम्यत एवशब्दात्। न संसारे सुखस्य गन्धमात्रमप्यस्तीति बुद्ध्वा विषयमृगतृष्णिकाया इन्द्रियाणि निवर्तयेत्। नकेवलं दुःखयोनय आद्यन्तवन्तश्चादिर्विषयेन्द्रियसंयोगो भोगानामन्तश्च तद्वियोग एवात आद्यन्तवन्तोऽनित्या मध्यक्षणभावित्वादित्यर्थः। कौन्तेय, न तेषु रमते बुधोभोगेषु विवेक्यवगतपरमार्थतत्त्वोऽत्यन्तमूढानामेव हि विषयेषु रतिर्द्दश्यते यथा पशुप्रभृतीनाम् ।।22।।

1)	संन्यासं कर्मणां कृष्ण...2)	संन्यासः कर्मयोगश्च...3)	ज्ञेयः स नित्यसंन्यासी...4)	साङ्ख्ययोगौ पृथग्बालाः...5)	यत्साङ्ख्यैः प्राप्यते स्थानं...6)	संन्यासस्तु महाबाहो...7)	योगयुक्तो विशुद्धात्मा...8)	नैव किञ्चित्करोमीति...9)	प्रलपन्विसृजन्गृह्णन्...10)	ब्रह्मण्याधाय कर्माणि...11)	कायेन मनसा बुद्ध्या...12)	युक्तः कर्मफलं त्यक्त्वा...13)	सर्वकर्माणि मनसा...14)	न कर्तृत्वं न कर्माणि...15)	नादत्ते कस्यचित्पापं...16)	ज्ञानेन तु तदज्ञानं... 17)	तद्बुद्धयस्तदात्मानः18)	विद्याविनयसम्पन्ने...19)	इहैव तैर्जितः सर्गो...20)	न प्रहृष्येत्प्रियं प्राप्य...21)	बाह्यस्पर्शेष्वसक्तात्मा...22)	ये हि संस्पर्शजा भोगाः...23)	शक्नोतीहैव यः सोढुं...24)	योऽन्तःसुखोऽन्तरारामः...25)	लभन्ते ब्रह्मनिर्वाणम्...26)	कामक्रोधवियुक्तानां...27)	स्पर्शान्कृत्वा बहिर्बाह्यान्...28)	यतेन्द्रियमनोबुद्धिः...29)	भोक्तारं यज्ञतपसां...

