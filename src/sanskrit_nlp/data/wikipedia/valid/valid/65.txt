भोपालनगरतः 28 कि.मी दूरे रायसेनमण्डले भोजपुरनामकं स्थानमस्ति । अत्रत्यः शिवदेवालयः भोजराजेन निर्मितः । द्वादशत्रयोदशशतककालीनः अपूर्णः देवालयः एषः । एतत् ‘उत्तरभारतस्य सोमनाथः इति कथयन्ति ।चतुरस्राकारे देवालये चत्वारः स्तम्भाः सन्ति । तेषामुपरि अर्धगोलाच्छादकः अस्ति । एकैकः स्तम्भः 40 पादमितोन्नतः । शिवलिङ्गस्य परिधिः 17.7 पादपरिमित 23.5 पादोन्नतायां चतुरस्रवेदिकायां शिवलिङ्गः स्थापितः अस्ति । 7.5 पादमितोन्नतः शिवलिङ्गः एषः । गोहरगञ्जतः 8 कि.मी दूरे एतत्स्थानमस्ति ।
