
॥मायारघुनाथडोंग्रे॥जनकः रघुनाथडोंग्रेग्रामःगेगयन्उपमण्डलम्-शहपुरमण्डलम्- ठाणेराज्यम्- महाराष्ट्रम्मुम्बयी महानगरस्य उत्तरदिशि शहापुर-उपमण्डलम् अस्ति ।ठाणे अस्य मण्डलम्। अस्मिन् मण्डले एव गेगयान् इति ग्रामे रघुनाथ डोंग्रे कृषिकार्ये निरतः । तस्य विशालः कुटुम्बः । रघुनाथस्य पत्नी बाबायी ।दम्पत्योः त्रयः पुत्राः द्वे पुत्र्यौ च सन्ति । कनिष्ठः पुत्रः पदव्यर्थम् अध्ययनं कुर्वन् आसीत् । द्वयोः पुत्र्योः मध्ये ज्येष्ठा तावात् मायारघुनाथडोंग्रे। अस्याः जन्मदिनाङ्कः- 10-4-1975माया यद्यपि स्त्री तथापि धृतिमती । अहं स्त्री एतत् कार्यं मया न शक्यते इति भावना एव नासीत् तस्याः। अतीवकठिनानि कार्याणि अपि सा धैर्येण करोति स्म । स्वीकृतं कार्यं मध्ये न त्यजति स्म । कृषिकार्यं भवतु अथवा गृहकार्यं भवतु सा कृत्वा एव विरमति स्म । गृहसदस्याः अपि तां "भवती नामानुगुणं शक्तिमती” इति वदन्ति स्म।माया अध्ययने अपि चतुरा । विलम्बेन शालाप्रवेशः अभवत् अतः तस्याः मस्तिष्कम् अन्येषां अपेक्षया पक्वतां गतम् आसीत् । तस्याः वयसः कृते ते पाठाः सुलभग्राह्याः आसन् । सा पाठस्य सर्वान् अंशान् सुलभतया अवगच्छति स्म। अतः सा अध्ययने अग्रस्थानीया आसीत्।ठाणेमण्डलं पश्चिमघट्टप्रदेशे निम्नस्थाने अस्ति । अत्र अन्तर्जलं 5-6 पादपरिमिते एव स्थाने लभ्यते । श्रीरघुनाथडोंग्रेवर्यस्य गृहस्य पुरतः एव एकः कूपः। सः पञ्चपादपरिमितगभीरतायुक्तः।तत्र जलमासीत् चतुष्पादपरिमितम्। तस्य वितर्दिः निर्मिता नासीत् । 1987 तमवर्षस्य जूनमासस्य षष्ठे दिनाङ्के तस्य कूपस्य समीपस्थे क्रीडाङ्गणे मङ्गळारघुनाथडोंग्रेदम्पत्योः पुत्रः उमेशः तथा श्रीमतः विठ्ठलतुकाकारामस्य पुत्रः चतुर्वषीयः मुखेशःच क्रीडतः स्म । क्रीडन् उमेशः कूपस्य समीपम् आगतः। कूपस्य खननानन्तरं मृत्तिकां तटे एव स्थापितवन्तः आसन् । सायम् चतुर्वादनसमयस्य सूर्यस्य प्रकाशः तस्य शरीरस्य उपरि पतितः, तस्य प्रतिबिम्बं कूपजले दृश्यते स्म । तत् प्रतिबिम्बं सुस्पष्टम् आसीत्। तादृशं प्रतिबिम्बं सः कदापि न दृष्टवान् । सः चिन्तितवान् यत् तत् अपूर्वमिति। मित्राय दर्शयामि इति चिन्तयन् मुखेशम् आहूतवान्। कूपात् जलोन्नयनसमये जलं परितः पतित्वा आर्द्रत्वात् तत्र स्खलनं भवति स्म। उमेशः न ज्ञातवान् यत् यदि 'अहं तत्र पदं स्थापयामि पादस्खलनेन कूपे पतेयम्’ इति । प्रतिबिम्बस्य आकार्षणात् तत् पश्यन् उमेशः अग्रे पदं स्थापितवान्। मुखेशस्य आगमानात् तथा पूर्वमेव पादस्खलनात् स कूपे पतितः। एतद् दृष्ट्वा मुखेशः भयेन गृहं धावितवान् ।तस्मिन् समये स्वगृहस्य पुरतः स्थितवती माया तद्दृष्ट्वा दुःखिता जाता । परितः कोऽपि नासीत् । विलम्बः कृतः चेत् बालः जले निमज्य मृतः भवेत् इति साः धावन्ती जलं प्रविश्य बालं स्वहस्तद्वयेन उपरि स्वीकृतवती।कूपे जलं तावत् स्वदेहस्य यावद् औन्नत्यम् आसीत् तावदेव जलं कूपे आसीत् ।पादाग्रेण जले स्थितवती तथापि मुखे नासिकापुटे च जलं पूरितं भवति स्म । तत्र पङ्कः अपि आसीत् । अतः स्खलनं भवति स्म। बहुकालं स्थातुम् असमर्था अभवत् । सा ज्ञातवती यद् जलपूरणम् अपायस्य सूचना एव । स्वहस्तपादाः भग्नाः भवेयुः तथापि अहं बालस्य प्राणान् रक्षामि इति चिन्तितवती । स्वबलेन बालं तटस्य उपरि प्रक्षिप्तवती । कूपस्य तटं गृहीत्वा उद्बन्धनस्थितौ स्थितवती । कूपम् उभयतः भित्तौ स्वपादौ स्थापयन्तः हस्ताभ्यां भित्तिम् गृह्णन्तः कूपतलात् उपरि आगच्छतः कूपकारान् एषा दृष्टवती आसीत् । कोऽपि साहाय्यार्थं नागतवान् । माया चिन्तितवती अहमपि किमर्थं कूपकाराः इच कूपस्य उपरि न चलामि इति । सा प्रयत्नम् अपि कृतवती। पाणिपादस्य साहाय्येन यथाकथञ्चित् उपरि आगतवती । तदा मुखेशात् ज्ञातविषया उमेशस्य माता आक्रोशनं कुर्वती तत्र आगता । स्वप्राणान् अविगणय्य कूपं प्रविश्य उमेशस्य प्राणान् रक्षितवतीं मायां प्रति कार्तज्ञ्यं प्रकटितवती।उमेशस्य मातुः आक्रोशनं श्रुत्वा अन्ये अपि कूपस्य समीपम् आगतवन्तः। मायायाः करुणाधैर्यसाहसादिगुणान् प्रशंसितवन्तः। “ माया कूपजले अवगाह्य उत्क्रामन्तं बालं रक्षितवती ” इति वार्ता सर्वत्र प्रसृता । पत्रिकासु अपि एषा प्रकटिता ।एतस्याः साहसं ज्ञात्वा रायगडस्य सेनासंस्थायाः जनाः, शहापुरस्य डा॥ बसवन्तः, जनशिक्षणविद्यामन्दिरस्य जनाः, आदर्शमित्रमण्डलीजनाः, शहापुरस्य पञ्चसमितिः च एतस्याः सम्माननं कृतवन्तः। अमूल्यानि वस्तूनि अपि दत्तवन्तः। अग्रसेनायाः अध्यक्षः श्रीराजारामसाल्विः एतस्यै पञ्चशतं रूप्यकाणि दत्तवान् । भारतस्य बालकल्याणमण्डली एतस्याः साहसं परिगणय्य राष्ट्रसाहसप्रशस्त्यर्थं एतां चितवती। 25-1-88 तमे दिने देहल्यां एतस्यै राष्ट्रसाहसप्रशस्तिं पदकं अन्यानि च उपायनानि दत्त्वा सभाजितवन्तः। यदा एषा प्रशस्तिं स्वीकृत्य देहलीतः आगतवती तदा स्वोपमण्डलस्य बालिका मण्डलस्य कीर्तिं वर्धितवती इति हेतोः ठानेपुरसभा अपि अस्याः राङ्कवं आच्छाद्य सम्माननं पारितोषिकाणि दत्त्वा सभाजितवती । इदानीं एषा जीवनशिक्षणमन्दिरे षष्ठ्यां कक्ष्यायां पठन्ती अस्ति । एषा उत्तमा छात्रा इति ख्याता । एतस्याः जनकः इच्छति एषा पदवीधारिणी भवतु इति ।""
