कर्णाटकस्य 28 लोकसभाक्षेत्रेषु अन्यतमम् अस्ति दक्षिणकन्नडलोकसभाक्षेत्रम् । 2008तमे वर्षे यदा लोकसभाक्षेत्राणां पुनर्घटनम् अभवत् तदा एतत् क्षेत्रम् अस्तित्वे आगतम् । पूर्वं मङ्गळूरुलोकसभाक्षेत्रम् इति नाम्ना पृथक् क्षेत्रम् आसीत् । पुनर्घटनात् पूर्वं बेळ्तङ्गडीविधानसभाक्षेत्रं चिक्कमगळूरुलोकसभाक्षेत्रे अन्तर्भवति स्म । बण्ट्वाळविधानसभाक्षेत्रं, मूडबिद्रिविधानसभाक्षेत्रं, तथा सुरत्कलविधानसभाक्षेत्रं उडुपीलोकसभाक्षेत्रे अन्तर्भवन्ति स्म । एतेन सह समग्रं कोडगुमण्डलं तन्नाम मडिकेरीविधानसभाक्षेत्रं, विराजपेटेविधानसभाक्षेत्रं, सोमवारपेटेविधानसभाक्षेत्रं मङ्गळूरुलोकसभाक्षेत्रे अन्तर्भवन्ति स्म । पुनर्घटनानन्तरम् मङ्गळूरुविधानसभाक्षेत्रस्य दक्षिणमङ्गळूरुनगरविधानसभाक्षेत्रम् इति उळ्ळालविधानसभाक्षेत्रस्य मङ्गळूरुविधानसभाक्षेत्रम् इति पुनर्नामकरणम् कृतम् ।
