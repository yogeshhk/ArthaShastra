
सर्वभारतीयतृणमूलकांग्रेसपक्षः भारतस्य एकः राष्ट्रीयराजनैतिकपक्षः । 1998 वर्षस्य प्रथमे दिनाङ्के भारतीयजातीयकांग्रेसात् बहिरागत्य अस्य पक्षस्य स्थापना जाता । ममता ब्यानार्जीअस्य पक्षस्य नेत्रीरूपेण विराजमाना अस्ति । संयुक्तप्रगतिशीलमैत्रीकुटे द्वितीयबृहत्तमपक्षः तृणमूलकांग्रेस् आसीत् ।
सर्वभारतीयतृणमूलकांग्रेसपक्षस्य प्रतिष्ठा स्व-राजनैतिकपक्षरूपेण ममता ब्यानार्जी कृतवती । 1997 वर्षस्य दिसेम्बर् मासे भारतीयनिर्वाचन-आयोगेन अस्य पक्षस्य पञ्जीकरणम् अभूत्। तृणमूलकांग्रेसपक्षस्य निर्वाचनप्रतीकचिह्नम् "तृणप्रसूनयुगम्" इति आयोगेन प्रदत्तासीत् । 1999 तमे वर्षे तृणमूलकांग्रेसपक्षः लोकसभानिर्वाचने भारतीयजनतापक्षं समर्थितवान् । 
1998 तमे वर्षे लोकसभानिर्वाचने तृणमूलकांग्रेसपक्षः 7 स्थलेषु विजयं प्राप्तवान्। पुनः 1999,लोकसभासामान्यनिर्वाचने भारतीयजनतापक्षेण सह मैत्रीं संस्थाप्य 8 निर्वाचनस्थलेषु पक्षोऽयं विजीताऽसीत् । 2000 तमे वर्षे कलकातापौरसंस्था तृणमूलकांग्रेसपक्षस्य अधीनागता । 2001 तमे वर्षे विधानसभानिर्वाचने कांग्रेसपक्षस्य सहयोगीरूपेण 60 विधानसभाप्रान्तान् जीतवान् । तृणमूलकांग्रेसपक्षः 2004 तमे वर्षे लोकसभानिर्वाचने एकमेव निर्वाचनकेन्द्रे विजयी आसीत् । 2006 तमे वर्षे तृणमूलकांग्रेसपक्षः 30 स्थलेषु विजयी अभूत् ।
2009 तमे वर्षे साधारणलोकसभानिर्वाचने सर्वभारतीयतृणमूलकांग्रेसपक्षः एवं मैत्रीगणः 26 लोकसभाकेन्द्रेषु विजयी अभूत् । तत्र तृणमूलकांग्रेसपक्षस्य 19 एवं एस्, यु, सि, आइ-पक्षस्य 1, तथा भारतीयजातीयकांग्रेसस्य 6 लोकसभाकेन्द्राणि आसन् ।
2010 तमे वर्षे कलकाता-पौरसंस्थानिर्वाचने सर्वभारतीयतृणमूलकांग्रेसपक्षस्य 97 स्थलेषु विजयः जातः। तथा विधाननगर-पौरसभायामपि तृणमूलकांग्रेसपक्षः विजयी अभवत् ।
2011 तमे वर्षे पश्चिमबङ्ग-विधानसभानिर्वाचने सर्वभारतीयतृणमूलकांग्रेसपक्षः एवं भारतीयजातीयकांग्रेसपक्षः उभयपक्षयोः संयोजितप्रयासेन 34 वर्षं यावत् प्रचलिता शासनपरम्परायाः समाप्तिः अभवत् । सर्वभारतीयतृणमूलकांग्रेसपक्षः 227 विधानसभाप्रान्तेषु विजयं प्राप्य नूतनसर्वकारस्य रचनां कृतवान्।

