ओं नमः शिवाय । 
आद्यायामिततेजसे श्रुतिपदैर्वेद्याय साध्याय ते ।नित्यानन्दमयात्मने त्रिजगतः संरक्षिणोद्योगिने ।ध्येयायाखिलयोगिभिस्सुरगणैर्गेयाय मायाविने ।सम्यक् ताण्डवसम्भ्रमाय जटिने सेयं नतिः शम्भवे ॥
भक्तवत्सलः शिवः भाक्तानां प्रार्थनां श्रुत्वा क्षिप्रं वरं प्रसादयति इति भारते बहूनां विश्वासः । भारतस्य जनसङ्ख्यायाम् अधिकाः जनाः शैवभक्ताः सन्ति । अतः देशेऽस्मिन् शिवमन्दिराणि अधिकानि सन्ति । तेषु कानिचनमन्दिराणां परिचयः अत्र क्रियते ।
