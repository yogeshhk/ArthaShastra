'तत्त्वम्' इत्येतस्य शब्दस्य संस्कृते एते अर्थाः दृश्यन्ते - 1 तस्य भावह् - तद् त्वः 
2 ब्रह्म, परब्रह्म, परमात्मा 
3 'सारांशभूतो जगतो योऽसौ तत्त्वमिति स्मृतः' इति निरुक्तिः । 
4 संन्यासस्य महाबाहो तत्त्वमिच्छामि वेदितुम् । 
अत्र चत्वारि तत्त्वानि अङ्गीकृतानि 
सदसदुभय-अनुभवात्मक-चतुष्कोटिनिर्मुक्तं शून्यम् एव तत्त्वम् इति अत्र अभिप्रेतम् । 
अत्र सप्त तत्त्वानि अङ्गीकृतानि 1 जीव 2 अजीव 3 आस्रव 4 बन्ध 5 संवर 6 निर्जर 7 मोक्ष 
अस्मिन् दर्शने पञ्चविंशतिः तत्त्वानि अङ्गीकृतानि सन्ति । 1 जीवात्मा 2 प्रकृतिः 3 महत् 4 अहङ्कार 5 पञ्च ज्ञानेन्द्रियाणि 6 पञ्च कर्मेन्द्रियाणि 7 पञ्च तन्मात्राणि 8 पञ्च भूतानि 9 मनः
पातञ्जलयोगदर्शने एवम् उच्यते - चेतनम् अचेतनम् इति तत्त्वं द्विविधम् । पुरुषः ईश्वरः इति चेतनतत्त्वं द्विविधम् । पुरुष-ईश्वराभ्यां साकं प्रकृत्यादितत्त्वानि संयोज्य 26 तत्त्वानि इति उच्यते । 
भावतत्त्वम् - चेतनम् अचेतनम् इति द्विविधम् । चेतनतत्त्वं दुःखास्पृष्टम् दुःखस्पृष्टम् इति द्विविधम् । लक्ष्मीः दुःखास्पृष्टचेतनम् । देवताः, ऋषयः, पितरः, नृपाः, मानवाः - दुःखस्पृष्टचेतनम् । अचेतनतत्त्वं त्रिविधम् - नित्यम्, अनित्यम्, नित्यानित्यम् इति । वेदाः - नित्यम् । पुराणानि, कालः, प्रकृतिश्च नित्यानित्यम् । असंस्पृष्टं, संस्पृष्टम् इति अनित्यं द्विविधम् । अस्म्पृष्टम् - 24 विधम्- महत्, अहङ्कारः, बुद्धिः, मनः, 5 ज्ञानेन्द्रियाणी, 5 कर्मेन्द्रियाणि, 5 तन्मात्राणि, 5 पृथिव्यादि भूतानि च । 
अभावतत्त्म् - त्रिविधम् - प्रागभावः, प्रध्वंसाभावः, अत्यन्ताभावः
चित्स्वरूपः ब्रह्म एक एव परमार्थतत्त्वम्, अवशिष्टं सर्वं मायाकल्पितम् इति अत्रत्यः सिद्धान्तः। 'अशेषविशेषप्रत्य्नीकं चिन्मात्रं ब्रह्मैकमेव तत्त्वमिति ब्रह्म ।' 'सर्वं खल्विदं ब्रह्म' । 
समस्तचिदचिद्विशिष्टः श्रीमन्नारायणः एव परमतत्त्वम् इति सिद्धान्तः । 
प्रत्यक्षादिप्रमाणैः इतरशास्त्रैः च ज्ञायते यत् तत्त्वानि अनेकानि इति । किन्तु सकलानि तत्त्वानि वस्तूनि च ईश्वरं समाश्रयन्ति इत्यतः एकतत्त्वं प्रतिपादितम् । अनेकतत्त्ववादम् अनुसृत्य तत्त्वविभागः एवमस्ति - आदौ चित्, अचित्, ईश्वरः इति त्रिविधम् । लोके वस्तूनि चेतनम् अचेतनम् इति द्विविधम् । ज्ञानयुतं चेतनम् - जीवात्मा । तदितरं सर्वम् अचेतनम् । तेषां विभागः एवम् - मूलप्रकृतिः, महत्, अहङ्कारः, 5 ज्ञानेन्द्रियाणि, 5 कर्मेन्द्रियाणि, मनः, 5 तन्मात्राणि, 5 भूतानि - 24 तत्त्वनि, जीवात्मा, ईश्वरतत्त्वानि - 26 तत्त्वानि इति सिद्धान्तः । 
प्रवृत्तेः क्रियाशक्तिद्वारा, मायाशक्तिद्वारा च पुरुषः प्रकृतिः च उत्पद्येते । पुरुषः चैतन्यरूपः । प्रकृतिः जडरूपा । सत्त्वरजस्तमोगुणात्मिकायाः प्रकृतेः महत्, अहङ्कारः, मनः, 5 ज्ञानेन्द्रियाणि, 5 कर्मेन्द्रियाणि, 5 तन्मात्राणि, 5 महाभूतानि - 23 तत्त्वानि उत्पद्यन्ते । एतैः 25 तत्त्वैः सह - शिव शक्ति सादाख्य ईश्वर सद्विद्या माया काल नियति कला विद्या राग - 11 तत्त्वानि । आहत्य 36 तत्त्वानि इति दर्शनकाराः वदन्ति ।
