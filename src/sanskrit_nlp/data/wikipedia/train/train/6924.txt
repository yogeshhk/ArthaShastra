अव्ययेषु अन्यतमं भवति इदम् अव्ययम् अथ इति ।
अथ इति शब्दः नाना अर्थेषु वर्तते । यथा -मङ्गलानन्तरारम्भप्रश्नकार्त्स्न्येष्वथो अथ ।अर्थात् अथशब्दः मङ्गलम्, अनन्तरम्, आरम्भः, प्रश्नः, कार्त्स्न्यम् इत्येतेषु अर्थेषु प्रयुज्यते ।
अथशब्दविषये अभियुक्तोक्तिः काचिद्विद्यते -
ओङ्कारश्चाथशब्दश्च द्वावेतौ ब्रह्मणः पुरा ।कण्ठं भित्त्वा विनिर्यातौ तस्मान्माङ्गलिकावुभौ ॥
अर्थात् - पुरा कदाचित् ब्रह्मणः कण्ठं भित्त्वा ॐकारः अथ इति शब्दश्च बहिरागतौ । ब्रह्मणः मुखात् बहिरागतौ इत्यस्मात् तयोः मङ्गलत्वम् ।
