अन्न चाण्डि भारतस्य प्रथमा महिला न्यायाधीशा आसीत् । सा 1937 तमे वर्षे प्रथमवारं मण्डलन्यायालयस्य न्यायाधीशा जाता । न केवलं भारतस्य प्रथममहिला न्यायाधिशा, अपितु विश्वस्य द्वितीया महिला आसीत् या उच्चन्यायालयस्य न्यायाधीशपदम् आरूढवती ।
अन्न चाण्डि 1905 तमे वर्षस्य मेमासस्य 4 दिनाङ्के मलायाळी-सिरियन् क्रैस्तकुटुम्बे जन्म प्राप्नोत् । अद्यत्वे केरलराज्यान्तर्भूते तिरुवनन्तपुरे सा अवर्धत । 1926 तमे वर्षे स्नातकोत्तरपदवीं प्राप्तवती सा केरलराज्ये न्यायपदवीं प्राप्तवती प्रथमा महिला । 
1929 तमात् वर्षात् न्यायवादिनीरूपेण कार्यम् आरब्धवती सा । अनेन कार्येण सहैव सा महिलाधिकारस्य प्रबलप्रतिपादिका आसीत् । इदं कार्यं परिणामकररूपेण आत्मना संस्थाप्य सम्पाद्यमानया श्रीमतीनामिकपत्रिकया करोति स्म । 
प्रथमवंशश्रेण्याः महिलावादिनी इति निर्दिश्यमाना चाण्डी 1931 तमे वर्षे 'श्री मूलं पाप्युलर् असेम्ब्लि' निर्वाचने भागमवहत् । सा प्रतिस्पर्धिनः वार्तापत्रिकाश्च विरोधं प्रादर्शयन् । किन्तु सा 1932-34 अवधिनिमित्तं निर्वाचिता जाता ।
1937 तमे वर्षे तिरुवनन्तपुरस्य जिल्लान्यायाधीशरूपेण तदानीन्तनेन तिरुवनन्तपुरस्य प्रमुखेन नियुक्ता जाता ।  अनेन सा भारतस्य प्रथमा महिलान्यायाधीशा जाता । 1948 तमे वर्षे सा मण्डलन्यायाधीशारूपेण पदोन्नतिं प्राप्नोत् । 
1959 तमस्य वर्षस्य फेब्रवरीमासस्य 9 दिनाङ्के सा केरलस्य उच्चन्यायालयस्य न्यायाधीशारूपेण नियुक्ता जाता येन सा भारतस्य उच्चन्यायालयस्य प्रथमा महिला न्यायाधीशा जाता । 1967 तमस्य वर्षस्य एप्रिल्मासस्य 5 दिनाङ्कं यातत् सा तत् उत्तरदायित्वं निरूढवती ।  अनेन भारतस्य न्यायक्षेत्रे महिलानां वृत्तिजीवनस्य आशोत्तराणि सबलानि जातानि । लिङ्गतटस्थन्यायव्यवस्थायाः अन्वयने अपि इदं सहाकरोत् इति वदति केरलस्य उच्चन्यायालयस्य मुख्यन्यायाधीशः वि के बालिवर्यः । 
निवृत्त्यनन्तरं चाण्डी भारतस्य न्यायसमितौ कार्यम् अकरोत् । तया आत्मकथानामकम् आत्मचरितं 1973 तमे वर्षे लिखितम् । 
1996 तमस्य वर्षस्य जुलैमासस्य 20 तमे दिनाङ्के अन्न चाण्डी दिवङ्गता ।

