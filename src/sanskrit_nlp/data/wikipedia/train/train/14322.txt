वि विशेषेऽत्यये व्याप्तौ परिवर्ते विपर्यये ।निवृत्तिपृथुताव्याजव्याख्यायानाश्वाभोजने ॥विरोधे प्रैषपर्यायक्रियाक्रीडनवण्टने ।रोधोद्वाहक्लेशदूरशौर्योद्योगनिशामने ॥दानेऽन्यथात्वे नानात्वे नाशाश्चर्योक्तिमिश्रणे ।भेदशिक्षामोहमुख्यविचारासम्मुखे व्यये ॥ 
1 विशेषे – विराजते, विशिनष्टि । 2 अत्यये – विभाति । 3 व्याप्तौ – विभुः, व्याप्नोति ।4 परिवर्ते – विनिमये, - विक्रीणीते, व्यतिलुनीते । 5 विपर्यये – विस्मरति । 6 निवृत्तौ – विरमति । 7 पृथुत्वे – विकसति, विस्तीर्णम् । 8 व्याजे – व्यपदिशति । 9 व्याख्याने – व्याचष्टे, व्यनक्ति । 10 आश्वासे – विश्वसति । 11 भोजने – विदिशति । 12 विरोधे – विरुध्यते, विप्रतिपद्यते । 13 प्रैषे – विसृजति । 14 पर्याये – नृपं विशेते, क्रमेण सेवते इत्यर्थः । 15 क्रियायाम् – विदधाति । 16 क्रीडने – विहरति । 17 वण्टने – विभजति । 18 रोधे – विवध्नाति । 19 उद्वाहे – विवहति । 20 क्लेशे – विषीदति । 21 दूरे – विप्रकृष्टः, व्यवहितः । 22 शौर्ये – विक्रामति । 23 उद्योगे – व्यवसायः । 24 विशामने – विज्ञापयति । 25 दाने – वितरति । 26 अन्यथात्वे – विपरिणमते, विवर्तते । 27 नानात्वे – विकल्पते, विचित्रम् । 28 नाशे – विलीयते । 29 आश्चर्ये – विस्मयते । 30 उक्तौ – व्याहरति । 31 मिश्रणे – व्यतिकीर्यते । 32 भेदे – मन्त्रविस्तावः । 33 शिक्षायाम् - व्युत्पन्नः । 34 मोहे – विभ्रान्तः । 35 मुख्ये – विशिष्टः । 36 विचारे – विमृशति । 37 असम्मुखे – विमुखः । 38 व्यये – शतं विनयते ।
