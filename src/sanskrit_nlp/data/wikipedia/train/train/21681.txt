अक्षरधाम 

अक्षरधाम तु भारतस्य गुजरातराज्यस्य विशालतममन्दिरेषु अन्यतमः अस्ति। गान्धिनगरं गुजरातराज्यस्य राजधानी अस्ति । साबरमतीनदीतीरे स्थितम् एतत नगरं नवीनतया निर्मितमस्ति । अनन्तरम् अत्रैव राज्यकार्याणि प्रचलन्ति । महात्मा गान्धेः स्मरणार्थं नगरस्य नाम गान्धिनगरम् इति अस्ति ।‘अक्षरधाम’नामके स्थले स्वामिनारायणदेवालयः निर्मितः अस्ति । स्वामिनारायणसंस्थानस्य प्रमुखैः स्वामिमहाराजैः देवालयस्य रचना कारिता अस्ति । 
देवालयस्य निर्माणकार्याय 900 कुशल शिल्पिनः कार्यं कृतवन्तः । 6000 टन् मिता रक्तशिला उपयुक्ता । भारतीय शिल्पशास्त्रानुसारं स्थपतयः सुन्दरतया निर्मितवन्तः सन्ति। अस्य विस्तारः 10,04,349 चतुरस्रपादमितः ।अत्र 93 स्तम्भाः 40 वातायनानि च सन्ति । नरनारायणाः अत्र आराध्याः सन्ति । सप्तपादमितैः स्वर्णपत्रैः नरनारायणौ आवृतौ स्तः । अत्र त्रयः मण्डपाः सन्ति । हरिमण्डपः प्रसादमण्डपः विभूतिमण्डपश्चेति ।हरिमण्डपे 500 परमहंसाः सन्ति । अत्र वस्तुसङ्ग्रहालये स्वामिनारायणवर्येण गुरवे लिखितानि पत्राणि, गुरोः गृहस्य प्रतिरुपं, प्राचीनवृक्षस्य भागाः, गुरुणा उपयुक्तानि ऊर्णवस्राणि इत्यादिकं स्थापितवन्तः सन्ति । देवालयस्योपरि सुन्दरतया 148 गजाः उत्कीर्णाः सन्ति । ऋषिमुनीनामाचार्यणां च प्रतिमाः स्थापिताः सन्ति ।
अत्र सहजानन्दवनम् इति किञ्चन स्थानं शिलावनैः, जलपातैः सङ्गीतोत्सभिः युक्तम् अस्ति । अस्य विस्तारः 6 हेक्टरमितः अस्ति । एतत् स्थलं प्रपञ्चस्य अष्टमम् अदभुतम् इति च कथयन्ति ।अक्षरधाम इदानीं गिन्नीस् विश्वपुस्तकेऽपि अधिकृततया प्रविष्टम् अस्ति ।
स्वामिनारायणसंस्था द्वारा पञ्चखण्डेषु 713 सङ्ख्याकाः देवालयाः कृताः सन्ति । हिन्दुधार्मिकविधिप्रकारमेव अत्रत्यानि आचरणानि प्रचलन्ति । प्रतिवर्षं 20 लक्ष्याधिकजनाः अक्षरधाम देवालयसङ्कीर्णं पश्यन्ति । दिल्लीनगरेऽपि ‘अक्षरधाम’ भव्यतया निर्मितम् अस्ति ।
