अयं भगवद्गीतायाः चतुर्थोध्यायस्य ज्ञानकर्मसंन्यासयोगस्य नवविंशतितमः श्लोकः ।
अपाने, जुह्वति, प्राणं, प्राणे ,अपानं, तथा,अपरे प्राणापानगती रुद्ध्वा प्राणायामपरायणाः ॥ 29 ॥
प्राणायामपरायणाः अपरे प्राणापानगती रुद्ध्वा प्राणम् अपाने जुह्वति, तथा प्राणे अपानं जुह्वति ।	
केचन प्राणायामपरायणाः योगिनः अपानवायौ प्राणवायुं समर्पयन्ति । इतरे प्राणवायौ अपानवायुं समर्पयन्ति । एवं कुम्भक-रेचक-पूरकादिक्रमेण प्राणायामं कुर्वन्तः आत्मसंयमनं कुर्वन्ति ।
किंच-अपान इति। अपानेऽपानवृत्तौ जुह्वति प्रक्षिपन्ति प्राणं प्राणवृत्तिम्। पूरकाख्यं प्राणायामं कुर्वन्तीत्यर्थः। प्राणेऽपानं तथापरे जुह्वति रेचकाख्यं च प्राणायामं कुर्वन्तीत्यतत्, प्राणापानगती मुखनासिकाभ्यां वायोर्निर्गमनं प्राणस्य गतस्तद्विपर्ययेणाधोगमनमपानस्य ते प्राणापानगती एते रुद्ध्वा निरुध्य प्राणायामपरायणाः।प्राणायामतत्पराः कुम्भकाख्यं प्राणायामं कुर्वन्तीत्यर्थः।।29।।

1)	इमं विवस्वते योगं...2)	एवं परम्पराप्राप्तम्...3)	स एवायं मया तेऽद्य...4)	अपरं भवतो जन्म...5)	बहूनि मे व्यतीतानि...6)	अजोऽपि सन्नव्ययात्मा...7)	यदा यदा हि धर्मस्य...8)	परित्राणाय साधूनां...9)	जन्म कर्म च मे दिव्यम्...10)	वीतरागभयक्रोधा...11)	ये यथा मां प्रपद्यन्ते...12)	काङ्क्षन्तः कर्मणां सिद्धिं...13)	चातुर्वर्ण्यं मया सृष्टं...14)	न मां कर्माणि लिम्पन्ति...15)	एवं ज्ञात्वा कृतं कर्म...16)	किं कर्म किमकर्मेति...17)	कर्मणो ह्यपि बोद्धव्यं...18)	कर्मण्यकर्म यः पश्येद्...19)	यस्य सर्वे समारम्भाः...20)	त्यक्त्वा कर्मफलासङ्गं...21)	निराशीर्यतचित्तात्मा...22)	यदृच्छालाभसन्तुष्टो...23)	गतसङ्गस्य मुक्तस्य...24)	ब्रह्मार्पणं ब्रह्म हविः...25)	दैवमेवापरे यज्ञं...26)	श्रोत्रादीनीन्द्रियाण्यन्ये...27)	सर्वाणीन्द्रियकर्माणि...28)	द्रव्ययज्ञास्तपोयज्ञा...29)	अपाने जुह्वति प्राणं...30)	अपरे नियताहाराः...31)	यज्ञशिष्टामृतभुजो...32)	एवं बहुविधा यज्ञा...33)	श्रेयान्द्रव्यमयाद्यज्ञात्...34)	तद्विद्धि प्रणिपातेन...35)	यज्ज्ञात्वा न पुनर्मोहम्...36)	अपि चेदसि पापेभ्यः...37)	यथैधांसि समिद्धोऽग्निः...38)	न हि ज्ञानेन सदृशं...39)	श्रद्धावॉंल्लभते ज्ञानं...40)	अज्ञश्चाश्रद्दधानश्च...41)	योगसंन्यस्तकर्माणं...42)	तस्मादज्ञानसम्भूतं...

