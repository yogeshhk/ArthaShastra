रजनीकान्तः - दक्षिणभारतस्य महान् चलच्चित्राभिनेता वर्तते । एषः तेलुगु, तमिळ्, हिन्दी चलच्चित्रेषु अभिनयं कृतवान्, तथैव च ख्यातिमपि प्राप्तवान् । समग्रे भारतीये चलच्चित्ररङ्गे अग्रमान्येषु अभिनेतृषु अन्यतमः अस्ति ।
रजनीकान्तः तस्य प्राथमिकशिक्षणं बेङ्गळूरु नगरे समापितवान् । एतस्य मूलं नाम शिवाजिराव् गायकवाड इति ।यद्यपि कन्नडचलनचित्रेषु अभिनयं कृतवान् तथापि तमिळ् चलनचित्रेषु सिद्धिं प्राप्तवान् । पूर्वं एषः लोकयानस्य निर्वाहकः आसीत् । यदा चलच्चित्रक्षेत्रं प्रविष्टवान् तदा रजनीकान्तः इति नाम परिवर्तनम् अभवत् ।
