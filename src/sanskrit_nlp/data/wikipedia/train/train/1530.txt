स्क्रिप्ट त्रुटि: "Settlement short description" ऐसा कोई मॉड्यूल नहीं है।
                     मुरारिपदचिन्ता चेत्तदा माघे रतिङ्कुरु ।                              मुरारिपदचिन्ता चेत्तदा माघे रतिङ्कुरु ॥                      मुरारिपदचिन्तायां भवभूतेस्तु का कथा ।                              भवभूतिमनादृत्य मुरारिमुररीकुरु ॥ 
इत्यादिना प्रशंसितपाण्डित्यस्य मुरारेः कः काल इति विचारे प्रस्तुते –
 काश्मीरनृपस्यावन्तिवर्मणः काले वर्तमानः तत्कृपोपजीवो च हरविजयकर्त्ता रत्नाकरः –‘अङ्कोत्थनाटक इवोत्तमनायकस्य नाशं कविर्व्यधित यस्य मुरारिरित्थम्’ इत्यादिनो मुरारिं स्मृतवानिति ततोऽयं प्राचीनः । 1135 ख्रीष्टाब्दे वर्त्तमानोऽथ श्रीकण्ठचरितरचयिता मङ्खः मुरारिं राजशेखरात् प्राचीनं मन्यते । इदं सर्वं विचार्य ख्रीष्टनवमशतकपूर्वार्ध्दे मुरारिरजायतेति प्रतीयते ।मुरारिपाण्डित्यम्
संस्कृतकविषु मुरारेर्महती प्रतिष्ठा विद्यते । भाषाप्रौढिव्याकरणपाटवं चास्य विपश्चितो रञ्जयति । स हि बालवाल्मीकिर्महाकविश्चाख्यायते । तस्य प्रशंसा न केवलमितरैः कृताऽपि तु स स्वयमप्याह –
                देवीं वाचमुपासते हि बहवः सारं सारस्वतं                        जानीते नितरामसौ गुरुकुलक्लिष्टो मुरारिः कविः ।                अब्धिर्लङ्घित एव वानरभटैः किन्त्वस्य गम्भीरता –                       मापातालनिमग्नपीवरतनुर्जानाति मन्थाचलः ॥ 
अस्य रचनायामतिशयोक्तेः प्राचुर्य दृश्यते । असत्यामपि उपमाचमत्कृतौ सत्यामपि क्लिष्टतायां बन्धदाढर्येन सङ्गीतकृतमाधुर्येण चास्य कवित्वं रमणीयशैलीसम्पन्नं मन्वते ।

