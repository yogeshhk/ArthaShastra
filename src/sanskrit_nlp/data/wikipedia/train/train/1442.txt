
अव क्रोधे बोधरोधे धैर्यालम्बनभूषणे ।      न्यग्भावाभिभवादानभोजने श्लेषधर्षणे ॥ दयैकाग्र्यक्लृप्तसेवाप्रहासालोकशुद्धिषु ।     अनुत्साहप्रसाराज्ञावेलाशङ्कनमिश्रणे ॥ 
1 क्रोधे – अवख्याति । 2 बोधे – अवगतम् । 3 रोधे – अवरोधः । 4 धैर्ये – अवष्ट्म्भः । 5 भूषणे – अवतंसयति । 6 न्यग्भावे – अवनमति । 7 अभिभवे – अवमन्यते, अवजानाति । 8 आदाने – अवचिनोति । 9 भोजने – अवदंशः । 10 श्लेषे – अवगूहनम् । 11 धर्षणे – अवमर्दः । 12 दर्पे – अवलिप्यते । 13 ऐकाग्र्ये – अवधत्ते । 14 क्लृप्ते – अवक्रीणीते । 15 सेवायाम् – अवलगति । 16 प्रहासे – अवस्तनोति । 17 आलोके – अवलोकयते । 18 शुद्धौ – अवदातः । 19 अनुत्साहे – अवसीदति । 20 आज्ञायाम् – अवदति । 21 वेलायाम् – अवसरः । 22 आशङ्कने – अवदिशति । 23 मिश्रणे – अवदधाति सारेण अन्नम्।
