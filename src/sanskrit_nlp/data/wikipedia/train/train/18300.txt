अयं भगवद्गीतायाः पञ्चमोध्यायस्य कर्मसंन्यासयोगस्य षड्विंशतितमः श्लोकः ।
कामक्रोधवियुक्तानां यतीनां यतचेतसाम् अभितः ब्रह्मनिर्वाणं वर्तते विदितात्मनाम् ॥ 26 ॥
कामक्रोधवियुक्तानां यतचेतसां विदितात्मनां यतीनां ब्रह्मनिवाणम् अभितः वर्तते ।
कामक्रोधाभ्यां वियुक्तानां संयतान्तःकरणानां विदितात्मनां सन्न्यासिनां जीवतां मृतानां चेति उभयतः अपि मोक्षः वर्तते ।
किंच कामक्रोधवियुक्तानां कामश्च क्रोधश्च कामक्रोधौ ताभ्यां वियुक्तानां यतीनां संन्यासिनां यतचेतसां संयतान्तःकरणानामभित उभयतो जीवतां मृतानां च ब्रह्मनिर्वाणंममोक्षो वर्तते, विदितात्मानां विदितो ज्ञात आत्मा येषां ते विदितात्मानस्तेषां विदितात्मनां सम्यगदर्शिनामित्यर्थः ।।26।।

1)	संन्यासं कर्मणां कृष्ण...2)	संन्यासः कर्मयोगश्च...3)	ज्ञेयः स नित्यसंन्यासी...4)	साङ्ख्ययोगौ पृथग्बालाः...5)	यत्साङ्ख्यैः प्राप्यते स्थानं...6)	संन्यासस्तु महाबाहो...7)	योगयुक्तो विशुद्धात्मा...8)	नैव किञ्चित्करोमीति...9)	प्रलपन्विसृजन्गृह्णन्...10)	ब्रह्मण्याधाय कर्माणि...11)	कायेन मनसा बुद्ध्या...12)	युक्तः कर्मफलं त्यक्त्वा...13)	सर्वकर्माणि मनसा...14)	न कर्तृत्वं न कर्माणि...15)	नादत्ते कस्यचित्पापं...16)	ज्ञानेन तु तदज्ञानं... 17)	तद्बुद्धयस्तदात्मानः18)	विद्याविनयसम्पन्ने...19)	इहैव तैर्जितः सर्गो...20)	न प्रहृष्येत्प्रियं प्राप्य...21)	बाह्यस्पर्शेष्वसक्तात्मा...22)	ये हि संस्पर्शजा भोगाः...23)	शक्नोतीहैव यः सोढुं...24)	योऽन्तःसुखोऽन्तरारामः...25)	लभन्ते ब्रह्मनिर्वाणम्...26)	कामक्रोधवियुक्तानां...27)	स्पर्शान्कृत्वा बहिर्बाह्यान्...28)	यतेन्द्रियमनोबुद्धिः...29)	भोक्तारं यज्ञतपसां...

