अयं भगवद्गीतायाः पञ्चमोध्यायस्य कर्मसंन्यासयोगस्य अष्टाविंशतितमः श्लोकः ।
यतेन्द्रियमनोबुद्धिः मुनिः मोक्षपरायणः विगतेच्छाभयक्रोधो यः सदा मुक्त एव सः ॥ 28 ॥
यः स्पर्शान् बाह्यान् बहिः चक्षुः च एव भ्रुवोः अन्तरे कृत्वा नासाभ्यन्तरचारिणौ प्राणापानौ समौ 	कृत्वा यतेन्द्रियमनोबुद्धिः मोक्षपरायणः विगतेच्छाभयक्रोधः मुुनिः सः सदा मुक्तः एव ।
यः सर्वान् अपि इन्द्रियार्थान् बहिरेव कृत्वा, दृष्टिं भ्रुवोः मध्ये संस्थाप्य, नासिकायां संचरन्तौ प्राणापानौ समौ कृत्वा, इन्द्रियाणि मनः बुद्धिं च नियन्त्र्य मोक्षपरायणः भवति, यश्च इच्छाभयक्रोधादिरहितः अस्ति सः सदा मुक्तः एवेति निर्णयः ।
यतेन्द्रिय इति। यतेन्द्रियमनोबुद्धिर्यतानि संयतानीन्द्रियाणि मनो बुद्धिश्च यस्य स यतेन्द्रियमनोबुद्धिर्मननान्मुनिः संन्यासी मोक्षपरायण एवं देहसंस्थानोमोक्षपरायणो मोक्ष एव परमयनं परा गतिर्यस्य सोऽयं मोक्षपरायणो मुनिर्भवेत्। विगतेच्छाभयक्रोध इच्छा च भयं च क्रोधश्चेच्छाभयक्रोधास्ते विगता यस्मात्स विगतेच्छाभयक्रोधः।य एवं वर्तते सदा संन्यासी मुक्त एव सः। न तस्य मोक्षोऽन्यः कर्तव्योऽस्ति ।।28।।

1)	संन्यासं कर्मणां कृष्ण...2)	संन्यासः कर्मयोगश्च...3)	ज्ञेयः स नित्यसंन्यासी...4)	साङ्ख्ययोगौ पृथग्बालाः...5)	यत्साङ्ख्यैः प्राप्यते स्थानं...6)	संन्यासस्तु महाबाहो...7)	योगयुक्तो विशुद्धात्मा...8)	नैव किञ्चित्करोमीति...9)	प्रलपन्विसृजन्गृह्णन्...10)	ब्रह्मण्याधाय कर्माणि...11)	कायेन मनसा बुद्ध्या...12)	युक्तः कर्मफलं त्यक्त्वा...13)	सर्वकर्माणि मनसा...14)	न कर्तृत्वं न कर्माणि...15)	नादत्ते कस्यचित्पापं...16)	ज्ञानेन तु तदज्ञानं... 17)	तद्बुद्धयस्तदात्मानः18)	विद्याविनयसम्पन्ने...19)	इहैव तैर्जितः सर्गो...20)	न प्रहृष्येत्प्रियं प्राप्य...21)	बाह्यस्पर्शेष्वसक्तात्मा...22)	ये हि संस्पर्शजा भोगाः...23)	शक्नोतीहैव यः सोढुं...24)	योऽन्तःसुखोऽन्तरारामः...25)	लभन्ते ब्रह्मनिर्वाणम्...26)	कामक्रोधवियुक्तानां...27)	स्पर्शान्कृत्वा बहिर्बाह्यान्...28)	यतेन्द्रियमनोबुद्धिः...29)	भोक्तारं यज्ञतपसां...

