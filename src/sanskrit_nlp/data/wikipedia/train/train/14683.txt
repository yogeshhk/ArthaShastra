इन्दौर-पटना-द्रुत-रेल-यानस्य अकस्मातः 20 नवम्बर 2016 दिनाङ्के कानपुर-महानगरात् 100 किलोमीटरदूरे पुखरायां-प्रान्ते अभवत्। अकस्मातस्य समयः रविवासरे ब्राह्मीमुहूर्ते त्रिवादने वा समीपे काले अभवत्। पटना-इन्दौर-द्रुत-यानस्य चतुर्दश रेलकक्षाः लोहपथः भ्रष्टे सति अकस्मातः अभवत्। तत् यानं इन्दौर-महानगरात् पटना-महानगरं प्रति गच्छदासीत्। अकस्माते 153 यात्रिणां मृत्योः पुष्टिः अभवत्। तथा च 250 तः अधिकाः आहताः अपि जाताः।
रविवासरे प्रातः 3:10 वादने अकस्मातः अभवत्। यदा इन्दौर-पटना-द्रुत-यानं पुखरायां-रेल-स्थानकात् कानपुरं प्रति यात्राम् आरभत्, तदैव रेल-यानस्य चतुर्दश रेलकक्षाः लोहपथः भ्रष्टाः अभूवन्। राज्यस्य स्थानीय-बस-यानस्य माध्यमेन आहताः रुग्णालयं प्रति नीताः। एवञ्च मृतकाः शवपरीक्षास्थलं प्रति प्रेषिताः। वैद्यानां, पराचिकित्सायाः  दलं च घटनास्थलं प्राप्य निदानकार्यम् आरभत।
अनेके यात्रिणः रेलकक्षेषु आकूलीभीताः आसन्। लोहच्छेदकस्य साहाय्येन कक्षान् भित्त्वा आकूलितान् बहिर्निष्कासयितुं प्रयासाः अभूवन्। परित्राणकार्येषु एनडीआरएफ-दलस्य, प्रशासनस्य च अनेके कार्यकर्तारः रताः। भारतीयसेनायाः दलम् अपि परित्राणकार्याय घटनास्थलं प्राप्नोत्। 
कानपुर-रेल-अकस्मातत्वात् अनेकानि रेल-यानानि निरस्तानि उत मार्गान्तरितानि। 
अकस्माते मृतेषु सप्तजनाः मध्यप्रदेशीयाः आसन् इति प्रारम्भिके अन्वेषणे ज्ञातम्।
