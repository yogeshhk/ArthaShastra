सिन्धुतायी सप्काल् 
अनाथबालानां सुरक्षायै उन्नत्यै च यतमाना भारतीय-समाज-सेविका अस्ति सिन्धुतायी सप्काल्| सा 'अनाथानां माता' इति नाम्ना अपि विख्याता अस्ति| 2016 वर्षे डि.वै.पाटिल ईन्स्टिट्यूट् ओफ़् टेकनोलजि एण्ड् रिसर्च् संस्थया सा डी.लिट्ट्. पदवीं प्रदत्ता | 
आदिकालं जीवनं शिक्षणं च 
1948 नवम्बर 14 दिनाङ्के महाराष्ट्रस्य वर्धा जनपदस्य पिम्परि-मेघे ग्रामे निर्धनकुटुम्बे सिन्धुतायी जाता| तस्याः पिता अभिमानजी साठे कश्चन गोपालकः आसीत्| तस्याः मातुः इच्छायाः विपरीतं पिता तां विद्यालयं प्रेषितवान्| प्रतिदिनं धेनुचारणस्य व्याजेन सा विद्यालयं गच्छति स्म| तस्याः लेखफलकं क्रेतुं धनं नासीत् अतः सा वृक्षाणां पत्रेषु लिखति स्म| परन्तु दारिद्र्य-बालविवाह-कुटुम्बपालनादि-कारणात् सा चतुर्थ्याः कक्षायाः पश्चात् विद्यालगमनं त्यक्तवति|
विवाहः समाजसेवायाः आरम्भ: च 
दशवर्षस्य वयसि सिन्धुताय्याः विवाहः अभवत्| तस्याः पतिः त्रिंशतवर्षीयः श्रीहरिः सप्काल् वर्धाजनपदस्य नवर्ग्रामवासि गोपालकः आसीत्| विंशतिवर्षस्य वयः यावत् सिन्धुतायी त्रयाणां पुत्राणां माता अभवत्|
