

महम्मद् अब्दुल् हक् इत्येतस्य पुत्रेषु प्रथमः महम्मद् मुस्तफ झखारिया। एतस्य जन्म 15-10-1980 तमे दिनाङ्के अभवत् ।अस्यु अनुजः रुक्मुद्दीन् गालिब् ।। एतस्य अपेक्षया वर्षद्वयोनः। महम्मद् अब्दुल् हक् तावत् मणिपुरराज्यस्य इम्फालमण्डलस्य यारिपोक् इति ग्रामे वसति । यारिपोक् ग्रामः इम्फालनगरात् केवलं 5-6 किलोमीटर् दूरे अस्ति । एषः महोदयः इम्फालनगरस्य दक्षिणभागे स्थितस्य तेबाल्नगरस्य तेबाल्महाविद्यालये राजकीयशास्त्रस्य उपान्यासकः ।महम्मद् अब्दुल् हकस्य पत्नी मदीनबेगम् । तौ प्रथमं पुत्रीं प्राप्तवन्तौ । अनन्तरं अल्लहु कृते प्रार्थनां कृतवन्तः तस्य प्रसादेन पुत्रं प्राप्तवन्तौ । तस्य नाम महम्मद् मुस्तफ झखारिया। झखारिया जननसमये पीनः आसीत् । वर्धामानस्य किसलयस्य विषये अङ्क्रुरे एव ज्ञायते इतिवत्, सः यदा दशमासीयः आसीत् तदा एव चलितुमारब्धवान् ।बाल्ये एव सः शक्तिम् अतिक्रम्य कार्यं करोति स्म । भारवतीं शिलां,भारवद्पात्राणि, वृक्षखण्डान् च उन्नीय क्षिपति स्म । भयमेव नासीत् तस्य । धैर्यं साहसं च तस्य रक्तगतगुणौ आस्ताम् । वर्धमानः सन् सः मित्राणि वदति स्म –“ भवन्तः सर्वे एकत्र तिष्ठन्तु अहमेकाकी एकत्र तिष्ठामि, अहं भवतः सर्वान् जेष्यामि” इति । न केवलं वदति स्म कार्यं कृत्वा दर्शयति स्म । सः कदापि पराजितः न भवति स्म । कीडा या काऽपि वा भवतु क्रीडायां कथं जयः प्राप्तव्यः इति स जानाति स्म । तथापि मित्रेषु मैत्रीभावनां रक्षति स्म । तेषां साहाय्यं आचरति स्म ।यदा एषः चतुर्वर्षीयः बालः तदा एतं किण्डर् गार्डन् शालायां संयोजितवन्तः। परन्तु शालां गन्तुं तस्य मनः नासीत्, यतः शालायां यान् प्रश्नान् स पृच्छति स्म तेषाम् उत्तराणि न लभ्यन्ते स्म । विना उत्तराणि स एकत्र उपवेष्टुं न इच्छति स्म । गृहे एव पाठयितुं व्यवस्था कृता । स्वतन्त्रतया गृहावरणे एव क्रीडितुम् अवसरं प्रकल्पितवन्तः । मणिपुरराज्ये अत्युत्तमा शाला इति ख्यातायां कोयिराङ्ग् मध्येस्थितायां मणिपुरपब्लिक्शालायां तं प्रवेशितवन्तः । प्रथमकक्ष्यायाः कृते योजयितुम् आवेदनपत्रं दत्तवन्तः । प्रवेशपरीक्षायां उत्तराणि लेखनीयानि आसन् । झाखारिया कालावकाशात् पूर्वमेव उत्तराणि विलिख्य उत्तरपत्रं दत्तवान् । प्रवेशपरीक्षायां उत्तीर्य तस्य प्रवेशः अपि तस्यां शालायाम् अभवत् ।अधुना अब्दुल् हकस्य गृहस्य पुरतः मार्गात् बहिः एकं क्रीडाङ्गणम् अस्ति । क्रीडाङ्गनणस्य एकस्मिन् कोणे चतुर्णां स्तम्भानाम् उपरि विद्युद्विकल्पकः कश्चन आसीत् । स्तम्भान् परितः अयसा निर्मिता वृतिः आसीत् ।“अपायः” इति फलकम् अपि स्थापितवन्तः आसन् ।1987 तमे वर्षे जून् मासस्य अष्टने दिने सोमवासरे सायं 3.40 वादनसमयः। शाला समाप्ता । झखारिया, तस्य सहोदरः रुक्मुद्दीन् तथा प्रतिवेशिगृहबालाः सर्वे च एकत्र मिलिताः । क्रीडाङ्गणस्य पश्चिमदिशि अन्येषा बालाकानाम् एकः गणः अपि कन्दुकेन क्रीडति स्म । झखारियागणः पूर्वस्मिन् दिशि कन्दुकेन क्रीडितुम् आरब्धवन्तः । तेषु एकेन बालकेन क्षिप्तः कन्दुकः वृतेः अन्तः पतितः ।आपदि किं करणीयाम् इति बालाः पाठनीयाः एव । विद्युदावरणे न प्रवेष्टव्यम् इति लिखितं भवति "अपायः” इतिफलकम् । कः अपायः? कथं सम्भवेत् ? इति विषये अपि बालाः पाठनीयाः ।बालाः अज्ञात्वा कदाचित् दोषं कुर्वन्ति ।यदि अपायज्ञानम् भवति ते तथा न कुर्वन्ति । अपायस्य विषये कथनं ज्येष्ठानां शिक्षकाणां च कर्तव्यम् । कारणम् अनुक्त्वा "एतत् मा कुरु” इति कथनेन "किमर्थम्” इति पृच्छन्ति । कृते किम् भवति इति पुनः तेषां मनसि प्रश्नः उद्भवति ।अनेकेषु बालकेषु 'कृत्वा पश्यामः किम् भवति’ इति अनुक्तग्राहित्वं उद्भवति । तदा तादृशकार्यकरणसमये ते आपदि पतन्ति । मा कुरु इति कथन समये तादृशस्य अपायस्य करणेन किं भवति इति वदामः तदा ते बालाः दोषान् न कुर्वन्ति ।सर्वे पोषकाः एवमेव कुर्वन्ति इति निरीक्षां कर्तुमपि न शक्नुमः ।अतः अपायः कस्मात् सम्भवति ? । कथं सम्भवति ? इति पाठनीयम् । एतादृशाः पाठाः पठ्यपुस्तके भवेयुः ।विद्युदावरणे पतितं कन्दुकं आनेतुं रुक्मुद्दीन् धावितवान् । वृतिमारुह्य अन्तः प्रवेष्टुम् इष्टवान् यदा सह वृतिं स्पृष्टवान् तदा तत्र शृङ्खलायां प्रवहन्ती विद्युच्छक्तिः एतम् अकृष्टवती । तस्य दक्षिणहस्तस्य अङ्गुल्यः तत्र संश्लिष्टाः। रुक्मुद्दीन् आ आ आ इति वदन् पतितः। यस्मिन् गणे सः क्रीडति स्म तस्मिन् गणे दशाधिकाः जनाः आसन् । ते सर्वे बालकाः तत्र आगत्य तं परितः अतिष्ठान् ।रुक्मुद्दीनं रक्षितुं कोऽपि अग्रे न गतवान् ।झाखारिया तदा तदा मतापितरौ अज्ञातानां विषये प्रश्नान् पृच्छति स्म । जनकः विना खेदं सर्वेषां प्रश्नानाम् उत्तराणि यच्छति स्म । पुनः पुनः स पृच्छति चेत् अपि सः प्रीत्या एव उत्तराणि कथयति स्म ।झखारिया तावत् स्वगृहस्य पुरतः विद्युतद्विकल्पं परितः किमर्थं वृतिं निर्मितवन्तः ?”अपायः” इति फलकं किमर्थं स्थापितवन्तः?इत्येवमादिनं प्रश्नान् पृष्ट्वा उत्तराणि लब्ध्वा बहून् विषयान् ज्ञातवान् आसीत् ।रुक्मुद्दीन् वृतिं प्रति गच्छति इति ज्ञातः चेत् सः रोत्स्यति स्म ।परन्तु क्षिप्तः कन्दुकः यथा गतः तत्समवेगेन अनुजः धावितवान्। अतः रोद्धुम् असमर्थः आसीत् । सः वृतिम् आरोढुं प्रयत्नं कृतवान् तदा स आपदि पतितः।रुक्मुद्दीनं रक्षितुं झखारिया सिद्धः। रुक्मुद्दीनस्य कार्पासवस्रं गृहीत्वा स्वबलं उपयुज्य अनुजम् आकृष्टवान् एव । विद्युच्छक्तिप्रवाहः स्थगितः अभवत् । परन्तु अनुजः मूर्छितः आसीत् । तस्य दक्षिणहस्तस्य अङ्गुष्ठः दग्धः आसीत् ।एतं द्रष्टुं न केवलं तस्यगणस्य बालकाः, अन्यगणस्य बालकाः, परितः विद्यमानाः जनाः च आगताः । रुक्मुद्दीनस्य स्थितिं दृष्ट्वा दुःखिताः । झखारियस्य समयप्रज्ञां, धैर्यं च प्राशंसन् ।रुक्मुद्दीनस्य तु सपदि चिकित्सा आवश्यकी आसीत् । प्रतिवेशिनः तं यैरिपोक्प्राथमिक-आरोग्यकेन्द्रं प्रति नीतवन्तः । माता मदीनाबेगं पुत्रम् अनुसृतवती । वैद्यानां चिकित्सया सः उज्जीवितः अभवत् । जनकः सायं गृहमागत्य सर्वं वृत्तान्तं श्रुतवान् । सः रुक्मुद्दीनस्य रक्षणं कृतवान् इति तं प्रीत्या आलिङ्गितवान् । अल्लाहं च प्रार्थितवान् ।चङ्गं दाबिस्स्थैः महम्मदीन् क्लब्जनैः सः बालः सम्मानितः। तस्मै 201 रूप्यकाणां पुरस्कारमपि दत्तवन्तः।बालकल्याणमण्डली एतं राष्ट्रप्रशस्त्याः कृते चितवती ।25-1-1988 तमे दिने राजीवगान्धिः अस्मै प्रशस्तिं दत्तवान् ।""
