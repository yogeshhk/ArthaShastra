नर्मदादेवी एतत् पीठं भारतस्य मध्यप्रदेशस्य शहडोलमण्डले अस्ति ।
समीपस्थं रेलनिस्थानकं 40 कि.मी. दूरे पेन्द्रा इत्यत्र अस्ति । शहडोल-उमारिया-जबल्पुर-रेवा-बिलासपुरनगरेभ्यः बस् यानानां सौकर्यम् अस्ति । समीपस्थं विमाननिस्थानकं 228 की.मी.दूरे विद्यमानं जबल्पुरं तथा 230 की.मी.दूरे विद्यमानं रायपुरम् ।
अस्मिन् स्थाने देव्याः दक्षिणनितम्बः पतितः इति ऐतिह्यम् अस्ति । अत्रत्या देवी नर्मदादेवी नाम्ना पूज्यते । देव्या सह स्थितः भद्रेशः भद्रसेनः अथवा भैरवः इति च पूज्यते ।
