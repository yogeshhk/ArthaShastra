स्क्रिप्ट त्रुटि: "Settlement short description" ऐसा कोई मॉड्यूल नहीं है।
कर्णाटकराज्ये किञ्चन प्रमुखं मण्डलम् अस्ति बेळगावीमण्डलम् अस्य मण्डलस्य केन्द्रम् अस्ति बेळगावी नगरम् । अस्मिन् मण्डले दश उपमण्डलानि सन्ति । तेषु अन्यतमम् अस्ति खानापुर-उपमण्डलम् ।एतत् नगरं बेळगावीनगरतः 26कि.मी.दूरे अस्ति । बेळगावी-पणजी मार्गे अस्ति एतत् नगरम् । उत्तमः रेलसम्पर्कः, वहनसम्पर्कः च अस्ति । कन्नड,मराठी, कोङ्कणी भाषाः प्रधानतया भाष्यन्ते ।
खानापुरस्य निर्देशाङ्कौ 15.63°उ 74.52°पू.
मृत्पात्राणां निर्माणार्थम् एतत् नगरं प्रसिद्धम् अस्ति । खादिग्रामोद्योगयोजनायाः अङ्गतया एतत् कार्यं प्रचलति । मलप्रभानद्याः तीरे ब्रिटिषकालीनानि प्रेक्षणीयस्थानानि सन्ति ।अत्रत्यजनानां प्रधानः उद्यमः कृषिः । अत्र इक्षुदण्डः, व्रीहिः, रागिधान्यम् इत्यादीनाम् उत्पादनं भवति । फलेषु पनसः, चिक्कु, बीजपुरं च अधिकतया वर्धते । भ्रष्टतण्डुलस्य गुडस्य च निर्माणं भवति ।.
