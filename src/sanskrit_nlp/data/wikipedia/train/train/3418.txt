छत्तीसगढसाम्राज्ये सिरपुरपरिसरे उत्खननावसरे एषु दिनेषु कस्यचन प्राचीनस्य चिकित्सालयसय अवशेषाः प्राप्ताः सन्ति । अत्र सामान्यचिकित्सया सह शस्त्रचिकित्सायाः व्यवस्था, रोगिणाम् आवासाय व्यवस्था चापि आसीत् ।
1872 तमे वर्षॆ प्रवृत्तस्य उत्खननस्य कारणतः महानदीतीरस्थाः सिरपुरपरिसरीयाः प्राचीनावशेषाः बहवः प्राकाश्यं गताः । तदवसरे अलेक्साण्डर्-कन्निङ्गह्यामः पुरातत्व-सर्वेक्षणविभागस्य निर्देसकः आसीत् । तस्मिन् काले 22 शैवमन्दिराणि, केचन बौद्ध-जैनविहाराः च उत्खननात् सम्प्राप्ताः । 2000 तमे वर्षे अरुणकुमारशर्मवर्यस्य नेतृत्वे प्रवृत्तात् उत्खनात् पुनः 25 भवनरचनाः अपि अभिज्ञाताः ।
82 वर्षीयः पुरातत्वसर्वेक्षणविभागस्य निवृत्ताधिकारी श्री अरुणकुमारशर्मा एषु दिनेषु अत्रत्यस्य उत्खननकार्यस्य मार्गदर्शनं करोति वेतनं किमपि अस्वीकुर्वन् । छतीसघढसर्वकारेण सः एतस्मिन् कार्ये नियोजितः ।
