स्क्रिप्ट त्रुटि: "Settlement short description" ऐसा कोई मॉड्यूल नहीं है।

संस्कृतक्षेत्रे दृश्यन्ते केचन विरोधाः। तत्रैकः वेदशास्त्रयोः विरोधः, ये वेदाध्यायिनः ते प्रायः वेदमात्रनिष्ठाः तदर्थावगमने न प्रयतन्ते, ये च शास्त्राध्यायिनः ते यदर्थप्रकाशनाय प्रवृत्तानि शास्त्राणि स्वरविशिष्टस्य वेदस्य अध्ययने न मनः संयोजयन्ति। अपरः संस्कृतशास्त्रयोः। संस्कृतम् अधीयानाः अपि केचन भाषामात्रत्वेन तं पठन्तः, सा भाषा यदवगमनाय कुञ्चिकायमाना विद्यते तं विस्मरन्ति। शास्त्रज्ञाः शास्त्रवित्वमेव बहुमन्यमानाः भाषायाः अवगमने तद्भाषणे च न यतन्ते। अन्यः आर्षाधुनिकयोः। ये च शास्त्रेषु कृतप्रयत्नाः ते तानि शास्त्राणि आधुनिकक्रमेण, आधुनिकमाध्यमेन च उपस्थापयितुं क्लिश्यन्ति, ये च आधुनिकविचारक्रमे माध्यमे च निष्णाताः, ते शास्त्रेषु अप्राप्तसिद्धयः सन्तः क्लिश्यन्ति तथ्योपस्थापने।
एतेषां विरोधानां परिहाराय, वेदशास्त्रोभयनिष्ठान् संकृतप्रियान् आधुनिकविचारे माध्यमे च गतिमतः विदुषः निर्माणाय कर्नाटकगुरुकुलयोजना 15 वर्षेभ्य प्राक् आरब्धा। प्रबोधिनीगुरुकुलं, वेदविज्ञानगुरुकुलं, मैत्रेयीगुरुकुलम् इति गुरुकुलत्रयं कर्नाटके विद्यते।
