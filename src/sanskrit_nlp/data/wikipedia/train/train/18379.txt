मानगते चुनेग्नैजाम् मेरी कोम्-वर्या एका प्रसिद्धा मल्लक्रीडालुः वर्तते । पञ्चवारं विश्वमल्लक्रीडोत्सवे जयं प्राप्ता एषा भारतदेशे भारतीया महिला वर्तते ।
मेरी कोम् 1983 तमे वर्षे मार्च्-मासे प्रथमदिनाङ्के जन्म प्राप्तवती । मणिपुरराज्यस्य चुरचञ्पुरमण्डले कङ्गथै प्रदेशे अभवत् । अस्याः मातापितरौ कृषकौ आस्थाम् । तस्याः प्राथमिकविद्याभ्यासः लोकटक-क्रिश्चन्-विद्यालयः एवं सैण्ट्-हेवियर्-विद्यालये च अभवत् । माध्यमिकविद्याभ्यासः आदिमजाति माध्यमिक-विद्यालये,इम्फाल् नगरे पठन्नासीत् । परन्तु, एषा अनुत्तीर्णा जाता । तदनन्तरं सा राष्ट्रीय-मुक्त-विद्यालये विद्याभ्यासम् अकरोत् । तस्याः इच्छा सन्नद्धशरीरक्रीडायाम् अतीव आसीत् । 1999 तमे वर्षे मल्लक्रीडायाम् आसक्तिः आरब्धा । मणिपुरराज्यस्य मल्लक्रीडालोः क्रीडापटुः डिङ्गो सिंहः वर्तते । एनं दृष्ट्वा मेरी कोम्-वर्या प्रेरणां प्राप्तवती । अस्याः विवाहः ओल्नर् कोम्-वर्येण सह अभवत् ।
