वृक्षात् पर्णं पतति । ध्रुवमपायेऽपादानम् -1.4.24 विश्लेषे साध्ये अवधिभूतं कारकम्, अपादानं स्यात् । विभागाश्रयोऽपादानमिति फलितार्थः ।वृक्षात् पर्णं पतति । अत्र पतधातोरर्थः अधोदेशसंयोगरुपं फलं, तदनुकूलक्रिया च । पतनक्रियाश्रयः पर्णं कर्तृ । विभागाश्रयः वृक्षः । अतो वृक्षोऽपादानम् । अपादानभूतात् वृक्षात् पञ्चमी अपादाने पञ्चमी’ इति सूत्रेण । पृष्ठं पश्यन्तु ।)2. पापात् जुगुप्सते । अधर्माता विरमति । धर्मात् प्रमाद्यति ।जुगुप्साविरामप्रमादार्थानामुपस्ंख्यानम् जुगुप्सा – विराम- प्रमादार्थकधातुभिः योगे, जुगुप्साविषयस्य, विरामविषयस्य, प्रमादविषयस्य च अपादानसंज्ञा भवति ।
