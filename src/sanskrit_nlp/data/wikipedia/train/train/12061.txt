तमिळलिपिः दक्षिणभारतस्य प्राचीनतमा लिपिः । इयञ्च लिपिः दक्षिणब्राह्मीलिपितः विकसिता । अस्या लिपेः कालविषये विद्वत्सु मतविरोधम् अस्ति । तथापि क्रैस्तपूर्वं पञ्चशतकमिति सर्वाधिकजनैः अङ्गीकृतम् । अतीव प्राचीना लिपिरियं विशिष्टतां भजति ।
तमिळलिपेः प्राचीनतमनिदर्शनं दक्षिणभारतस्य प्रस्तरगुम्फातः लब्धम् । अस्य शिलाभिलेखस्य कालः क्रैस्तपूर्वं द्वितीयतः प्रथमशतब्दी आसीत् इति पुरातत्वविदुषाणां मतम् । परन्तु अस्या लिपेः प्राचीनत्वविषये सङ्केतसूत्राणि अत्र लब्धानि, यस्मात् अनुमीयते एषा लिपिः क्रैस्तपूर्वं पञ्चशतके अपि जीविता आसीत् । क्रैस्तवीय सप्तमशताब्द्याः निदर्शनरूपेण प्राप्तलेखेषु संस्कृतं तथा तमिळ इति द्वे भाषे प्रयुज्यमाने आस्ताम् । संस्कृतभाषया लेखनार्थं ग्रन्थलिपिः प्रयुक्ता आसीत् । तमिळभाषया लेखनार्थं प्रयुज्यमानालिपेः सादृश्यं ग्रन्थलिप्या सह आसीत् । पल्लवराजस्य परमेश्वरवर्मणस्य कूरम दानपत्रे संस्कृतं तमिळ भाषयोः लेखः अस्ति । पल्लवराजः नन्दिवर्मनस्य कसाकुडि इति दानपत्रे, उदयेन्दिरमस्य दानपत्रेऽपि प्राचीनतामिळलिपिना उत्कीर्णाः नितयः सन्ति । कूरम इति लेखस्य 'अ', 'आ', 'इ', 'उ', 'ओ', 'च', 'ञ', 'ण', 'त', 'न', 'प', 'य' एवं 'व' एतैः वर्णैः सह सादृश्यं अपरस्थलेप्राप्तः संस्कृतलेखे दृश्यते । 
पल्लवशासकाः चोल एवं पाण्ड्य सादृशं संस्कृतेन सह स्थानीयजनभाषा तमिळभाषायाः अपि समादरं कुर्वन्ति स्म । एतास्मात् अभिलेखाः संस्कृतं तथा तमिळ् उभयाभ्यां भाषाभ्याम् उत्कीर्णाः सन्ति । दशमशतब्द्याः अभिलेखतः तमिळ् तथा ग्रन्थलिपेर्भेदाः ज्ञायते सुस्पष्टतया । तमिळलिपिना उत्कीर्णः प्राचीनतम अभिलेखः पल्लवतिलक इति राजवंशस्य दन्तिवर्मणस्य तिरुवेळ्ळरै शिलाभिलेखः । अस्मिन लेखे एकं सुन्दरं तमिळकाव्यं वर्णितम् अस्ति । तथा प्रसिद्धलेखेषु राष्ट्रकूटप्रदेशस्य तृतीयकृष्णराज्ञः तिरुक्कोवलूर तथा वेल्लूर अभिलेखौ अन्यतमौ । तमिळलिपिना उत्कीर्णः राजेन्द्रचोलस्य 'तिरुमलै' इति क्षेत्रे प्रस्तरखण्डे एकः अभिलेखः प्राप्तः । विजयनगरसाम्राज्यस्य नरपतयः अपि तमिळ् अध्युषितप्रदेशेषु तमिळलिपेः प्रयोगः कृतवन्तः । शक सं. 1308 काले विजयनगरस्य राज्ञः विरूपाक्षस्य शोरेक्कावूर इति प्रदेशतः तमिळलिपिना लिखितः अभिलेखः तदेव अनुमोदयति ।
पञ्चदशशताब्द्यानन्तरं तमिळलिपिः वर्तमानतमिळलिपेः रूपधारणं कृतवती । परन्तु उनविंशशतके अस्याः लिपेः मुद्रणरूपम् आगमनस्य प्राक् किञ्चिदेव परिवर्तितम् आसीत् ।  1403 शकाब्दे महामण्डलेश्वरस्य वालक्कायम् प्रदेशतः प्राप्तशिलालेखस्य अक्षराणि वर्तमानतमिळलिपिना सह समानतां भजते।







Grantha consonants↓

