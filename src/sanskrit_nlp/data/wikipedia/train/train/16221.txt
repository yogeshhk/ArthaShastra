कूर्दनकला विद्यमानक्रीडासु एकम् अङ्गं वर्तते ।
प्रत्येकं प्राणिनः स्वभावे धावनकूर्दने समानरुपेणैव तिष्ठतः । यो धावति स कूर्दते यश्च कूर्दते स धावति । यथा मानवः प्रारम्भे धावनं कृत्वाऽऽत्मानं रक्षतिस्म तथैव यथावसरं कूर्दनेनाप्यात्मनो रक्षां विधत्ते स्म । इदं कूर्दनं कदाचित् सामान्यं कदाचिच्चासामान्यमुच्चैः स्थानादधः पतनेन किं वा धावनस्य मध्ये समागतस्य गर्तस्य पाषाणखण्डस्यान्यस्य वा कस्यचनावरोधवस्तुन उल्लङ्घनायाद्रियत् । इदमुल्लङ्घनमुत्पलुत्याऽथवा लधुदीर्घकूर्दनेन कुर्वतां काऽपि व्यवस्था नासीद् । यदा कदा रक्षार्थं प्रयुज्यमानेयं क्रिया हस्तयोः पादयोः शरीरस्यान्येष्वङ्गेषु वाऽभिघातेन पीडामपि जनयति स्म । यदाऽस्यां क्रीडाचार्याणां दृष्टिर्गता तदा तैरस्या व्यवस्थापनाय प्रयतितम्, पद्धतीनां निर्धारणं कृतम्, प्रयोगाणां वैविध्येन च महत्त्वं वर्घितम् ।प्रतियोगितापरम्परायां सर्वप्रथमं सन् 1876 तमे वर्षेऽमेरिकन्-राष्ट्रियप्रतियोगितायां 17 फीट 4अ इंचमितं तथा 1888 तमेशवीयवत्सरे 23 फीट 3 इंचमितं प्रलम्बकूर्दनं विधाय 'एम0 डब्यू0 फोर्डः’ विश्वकीर्तिमानं स्थापितवान् । ततः परं सन् 1866 तमे वर्षे 'एलविन क्रेजिलिनः’ 24 फीटमितं, 'पीं श्रो0 कोनरः’ 24 3/4 फीटमितं तथा 'डीहर्ट हवई’श्च 26 फीटमितमुच्छलनं कृत्वा किर्तिमानं वर्धितवन्तः ।
1. तीव्रा गतिः, 2. शंसनीयमुच्छलनं तथा 3. समुचितं सन्तुलनं, कूर्दन कलाया मुख्यानि तत्त्वानि वर्तन्ते । एतेषु कश्चन तीव्रगतौ सिशिष्टतां बिभर्ति, अन्यः शंसनीयोच्छलने प्रावीण्यं भजते तृतीयश्च समुचित सन्तुलनेन वैशिष्ट्यं प्रदर्शयति । तरतमत्वाभ्यां विकासे साहाय्यं भवति । यत्र न्यूनता दृश्यते तस्य परिपूर्तये क्रमशः प्रयत्ना विधीयन्ते किञ्च यस्मिन् निरन्तरं प्रगतिमत्या प्रक्रियया साफल्यमवाप्यते तस्या विकासेन नियमा निर्धार्यन्ते । इत्थं कूर्दनेऽपि विभिन्नता समायाता प्रकाराश्च स्थिरतां प्राप्ताः ।
अभिनवक्रीडातरङ्गिणी
