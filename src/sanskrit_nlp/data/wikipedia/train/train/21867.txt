स्क्रिप्ट त्रुटि: "Settlement short description" ऐसा कोई मॉड्यूल नहीं है।
प्राय अस्माभिः बहवो ग्रन्था अभ्यस्यन्ते । तथापि तेषामध्ययने या विमर्शपध्दतिः अनुसन्धेया तत्र मतिर्न स्वरसतः प्रवहति । सूर्यरश्मिसंस्कृतं एक्वं फलमिवाध्ययनमपि विमर्शादिना पक्वं स्वस्य विदुषां च गोदाय भवतीति नातीव प्रतिपादनीयमस्ति । रामायणमहाकाव्यं संस्कृतज्ञैः कैर्वा विद्वद्भिर्नाधीतम् ? अनेके विद्वांसः रामायणपाठप्रवचनादिभिर्विख्याताः । तथापि विमर्शपध्दतिस्सर्वैरादृता वा इति प्रश्ने नैव समञ्जसमुत्तरं लभामहे । ‘रामायणम्’ एव पश्यन्तु भवन्त । कथमेनं ग्रन्थरत्नमुपलभ्य विमर्शः शक्यते कर्तुमिति । एष पन्थाः सर्वत्राऽपि आदरणीयः ।
1. ग्रन्थकर्तुः देशकालादि गवेषणीयम् ।2. तत्प्रणीताः इतरप्रबन्धाः अवलोकनीयाः ।3. निरुपितो विषयः, ऎतिहासिको वा आध्यात्मिको वा सामाजिको वा भवतु किमिदानीन्तनानामस्माकं तेन ग्रन्थाध्ययनेन प्रयोजनम् इति सर्वकालोपयोगित्वं समर्थनीयम् ।4. ग्रन्थप्रभावः अन्यान्यप्रबन्धेषु विद्यमानः प्रदर्शनीयः ।5. ग्रन्थेऽस्मिन् प्राक्तनकर्तृणां कृतीनां च प्रभावः यदि विद्येत तर्हि गवेषणीयः ।6. ग्रन्थस्थविषयाणामबाधितत्वं निरुपणीयम् 7. ग्रन्थस्थानां केषाञ्चनाभिप्रायाणां विसंवादः विद्यते चेत् सहेतुकं निरुपणीयः ।8. यं कमपि श्लोकं विषयं वा अधिकृत्य विमर्शः सविस्तरं कार्यः ।9. ग्रन्थे तत्तच्छास्त्रपरिभाषया स्वीकारानर्हा विषयाश्चेत् भान्ति तर्हि ते उपस्थापनीयाः ।10. ग्रन्थे तत्तच्छास्त्रपरिभाषया स्वीकारार्हा प्रमाणान्तरसंवादयुक्ताः विषयाश्च प्रदर्शनीयाः ।इत्येवमादिक्रमेणानेकधा विमर्शः कर्तुं शक्यते । उपरितननिर्दिष्टविषयेषु द्वित्रा विषयाः निदर्शनतयोपस्थाप्यन्ते ।
महाकविना वाल्मीकिना प्रणीतस्य रामायणस्य प्रभावः कथं देशविदेशीयग्रन्थेषु विद्यत इति किञ्चिदिवावेदयामः-महाकविः कालिदासः रामायणमुपजीव्य रघुवंशमहाकाव्यं निर्ममे । भट्टिकविः भट्टिकाव्यम्, कुमारदासः जानकीहरणम्, अभिनन्दः रामचरितम्, क्षेमेन्द्रः रामायणञ्जरीम्, शाकल्यपल्यः उदारराघवम्, चक्रकविः जानकीपरिणयम्, मोहनस्वामी रामरहस्यम्, भासः प्रतिमानाटकम् अभिषेकनाटकं च, भवभूतिः महावीरचरितम् उत्तररामचरितं च, मुरारिरनर्थराघवम्, राजशेखरः बालरामायणम्, हनुमान् हनुमन्नाटकम्, जयदेवः प्रसन्नराघवम् इत्यनेके कवयः रामायणम् उपजीव्य काव्यनाटकानि प्रणिन्युः ।
रामायणमहाकाव्यस्यास्य प्रभावः भारतीयसर्वभाषासु धर्मग्रन्थेषु च सुस्पष्टं विद्यत इत्यतिरोहितं विदुषाम् मराठीभाषायां सेतुबन्धकाव्यम्, रविषेणविरचितं पद्माचरितम्, कन्नडभाषायां नागचन्द्रकृतं पम्परामायणम्, तमिळभाषायां कृतं कम्बरामायणम्, बुध्दराजुप्रणीतं तेलुगुभाषानिवध्दं रङ्गनाथरामायणम्, बेङ्गालभाषानिबध्दं कृत्तिवासीरामायणम्, उडियाभाषास्थं जगन्मोहनरामायणम्, हिन्दीभाषायां कृतं गोस्वामीतुलसीदासप्रभृतिप्रणीतं रामायणं च केनाविदितम् । तथाऽन्येऽपि ग्रन्थाः विदुषां दृष्टिगोचराः रामायणस्य तद्गतानुसन्धेयगुणानां च सर्वकालोपयुक्ततामावर्णयन्ति ।
इतः परं विमर्शः कथं कर्तव्य इत्यत्र निदर्शनरुपेण एकः विषयः प्रस्तूयते । रामायणे क्रमेण रामादयश्चत्वारः पुत्राः दशरथस्य जज्ञिरे इति निरुपितम् । आदौ श्रीमान् रामः प्रादुर्भूतः । ततो भरतः । ततो लक्ष्मणः । ततः शत्रुघ्न इति ।
अत्र पुष्ये जातो भरतः ज्येष्ठः प्रतीयते । ततः आश्लेषानक्षत्रे जातौ लक्ष्मणशत्रुघ्नो अवरजौ प्रतीयेते । न केवलं सौमित्री सार्पे जातावपि तु यमळावपीत्याहुः रामायणव्याख्यातारः माधवयोगिरामप्रभृतयः । पुष्ये जनेरुक्तत्वात् अवश्यमभ्युपेयं भरतज्यैष्ठयम् ।
इत्यत्र लक्ष्मणसमीपगमनस्य वैदेहीमात्रनतेरुक्तत्वात् ।एवमेव, 
इति वचनमपि न भरतज्यैष्ठयनिराकरणपरम् । रामानुगामित्वेन तत्कैङ्कर्यनिरतत्वेन च लक्ष्मणे आर्यशब्दप्रयोगः । वयसा कनिष्ठे कर्मणा ज्येष्ठे चैतादृशा अभियुक्तप्रयोगा उपपन्नतराः ।
अपि च यदि लक्ष्मण एव ज्येष्ठः स्यात् तर्हि मन्थरोपदिष्टया कैकय्या रामनिर्वासनवरो न याचेत् । ‘भक्षितेऽपि लशुने न शान्तो व्याधिः’ इतिवत् रामवनगमनेऽपि तदनुजातस्य लक्ष्मणस्य राज्यावाप्तेः । कैकेय्यभिलषितानवाप्तेः । अतः भरतज्यैष्ठयमभ्युपेयम् । तथात्वे रामवनगमने तदनुजातस्य भरतस्य राज्यावाप्तिः न्यायप्राप्ता भवति । प्रतिपादितोऽयमर्थः भगवता वल्मीकिना कैकेयीवचनव्याजेन –
शक्यं भुजाभ्यामुध्दर्तुं न सङ्खे भरतानुजः इति वचनमप्येतमेवार्थं दृढयति । एवमारोहणक्रमेण भरतज्यैष्ठयमुपपादयितुं शक्यते ।अथाप्यत्रैवं विमर्शः शक्यते कर्तुम् । अन्तरङ्गप्रमाणैरेव रामायणगतैः लक्ष्मणज्यैष्ठयमुपपादयितुं शक्यते । तथाहि
अनेन निरवकाशवचनेन लक्ष्मणज्यैष्ठयस्य सिध्दत्वेन वाक्यान्तराणि अन्यथैव योज्यानि । अत्र सुस्पष्टं भग्तकर्तृकलक्ष्मणाभिवादनश्रुतेः भरतज्यैष्ठयं नाभ्युपगमार्हम् ।
इत्यत्रापि वैदेहीलक्ष्मणयोरुभयोरुपसत्तिः नतिश्च व्युत्पन्नानां श्रूयत इत्यविप्रतिपन्नम् । अन्यथाऽर्धजरतीयापत्तेः । केवलं वैदेह्याः नमनाङ्गीकारे चकारवैयर्थ्यम् ।एतेनैव, 
इति वचनस्यापि गतिः प्रदर्शिता । अत्राप्यार्यशब्द अग्रजत्वादेव लक्ष्मणे प्रयुक्तः ।
अथ च रावणवधानन्तरं श्रीरामपट्टाभिषेके सम्पन्ने लक्ष्मणं यौवराज्यपदे नियोक्तुमैच्छत रामः । यदि ज्येष्ठः श्रेष्ठश्च भरतो भवति तर्हि रामेण तथादेशः क्रियमाण अयुक्त एव भवति । सति ज्येष्ठे भरते तं परित्यज्य कनिष्ठलक्ष्मणनियोगस्यान्याय्यत्वात् । न च धार्मिकः सुगुणपूर्णो रामः लक्ष्मणसेवया दाक्षिण्यानुक्रोशादिवशमापन्नः अज्येष्ठमपि लक्ष्मणमाह्वयामासेति युज्यते । प्रतिफलनिरपेक्ष एव ज्येषः श्रेष्ठश्च लक्ष्णः रामसेवां विधाय तत्रैवासक्तमनाः, प्रागेव राजकर्मणि सक्तस्यानुजभरतस्योदयमपेक्षमाणः निष्काम एव भरं नोरतीचकारेति उपपन्नतरम् । अन्यथा श्रीरामस्य मर्यादापुरुषोत्तमत्वानुपपत्तिः
अपि च पाञ्चरात्रागमग्रन्थेषु भगवतो नारायणस्य व्यूहरुपाणि श्रूयन्ते । वासुदेवः सङ्कर्षणः प्रद्युम्नः अनिरुध्दश्चेति । तत्र वासुदेवः रामो जातः । सङ्कर्षणाविष्टो शेषः लक्ष्मणः समभवत् । प्रद्युम्नश्च कामाविष्टः भरत अभवत् । अनिरुध्दश्च अनिरुध्दाविष्टः शत्रुध्नोऽभवत् । उक्तोऽयमर्थः मध्वाचार्यैः –
नात्र लक्ष्मणानन्तरं शत्रुध्नोक्तिदोषः । एकमातृकपुत्रसङ्कीर्तनसौकर्यार्थमेव तदुक्तेः ।नापि, 
इति वचनमस्मत्परिपन्थि । अत्र ‘भरताग्रज’ इति वक्तव्ये ‘भरतानुज’ इति लेखकप्रमादायत्तम् । उक्तानुपपत्तीनाम् अपरिहार्यत्वात् ।न च, 
मन्थरावाक्यमपि भरतज्यैष्ठयोपपादकम् । उपक्रमविरुध्दत्वात् । रामवनगमने लक्ष्मणोऽपि सर्वात्मना तमनुनीयमानः तमनु वनमेवानुधावति नात्र तिष्ठतीति रामानुरक्तेरेव लक्ष्मणवनगमननिदानत्वेन मन्थरया कथितत्वात्,
तस्मात् लक्ष्मण एव भरतापेक्षया ज्येष्ठ इत्यङ्गीकरार्हम् ।
न च ‘सार्पे जातौ तु सौमित्रि’ इत्यादिनक्षत्रजनिः पूर्वोक्तप्रमेयविरोधिनी ।क्वापि वाल्मीकिना लक्ष्मणभरत योर्यमळत्वानुक्तेः । न चोक्तवचनमेव मानमिति शङ्क्यम् । उत्तरत्र तादृशभ्रान्तिनिवारणार्थमेव ‘राज्ञः पुत्राः महात्मानः चत्वारो जज्ञिरे पृथक् रामजनिरासीत् । ततः मासत्रयानन्तरं कर्काटकमासे आश्लेषानक्षेत्रे लक्ष्मणो जातः । ततः पञ्चषण्मासावसाने पुष्यमासे मीनलग्ने भरत उत्पन्नः । पुनः षण्मासानन्तरं कर्काटकमासे आश्लेषानक्षत्रे शत्रुघ्नजनिः । लक्ष्मणशत्रुघ्नयोरुमयोर्भिन्नकालज्त्वेऽपि नक्षत्रैक्यात् अपृथगुक्तिः । उपपन्नं च लक्ष्मणात् शत्रुघ्नस्य वत्सरपर्यन्तः कालव्यत्ययः ।
न च यज्ञप्रसादस्य एकदैव कालाव्यवधानेन कार्यकारित्वमिति नियमः । प्रसादस्य यथाऽदृष्टं फलजनकत्वोपपत्तेः । तस्मात् सर्वमुक्तमुपपन्नम् । इयं विचारप्रणाली अर्वाक्तना आचार्यगोविन्दोपदर्शिता । एवं तत्र तत्र नूत्नः विचारः सर्वत्र कर्तुं शक्यते ।
