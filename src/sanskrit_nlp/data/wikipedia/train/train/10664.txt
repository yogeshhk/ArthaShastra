जिञ्जीक्षेत्रम् तमिळ्नाडुराज्यस्य विल्लुपुरं मण्डले अस्ति । तस्य ग्रामस्य सप्तमातृषु एका स्थानरक्षिका आसीत् इति स्थलपुराणेन ज्ञायते । इतिहासानुसारम् अस्मिन् क्षेत्रे सप्तशतवर्षेभ्यः पूर्वं निर्मितं द्वि.कि.मीटर् विशालं दुर्गम् अस्ति । देहलीबादशाहः औरङ्गजेबः क्रिस्ताब्दे 1612 तमे वर्षे एतत् क्षेत्रं वशीकृतवान् आसीत् ।अनन्तरम् अर्काटनवाबानां वशे स्थितम् एतत् क्षेत्रं क्रिस्ताब्दे 1750 तमे वर्षे फ्रेञ्चजनानां हस्तगतम् अभवत् । अनन्तरं क्रिस्ताब्दे 1761 तमे वर्षे आङ्ग्लानाम् वशे आगतम् ।
अस्मिन् प्रदेशे एतत् दुर्गं कृष्णगिरि-चन्द्रगिरि-राजगिरिपर्वतानां सम्पर्कं कल्पयति । एतेषु राजगिरिदुर्गम् अतीवोन्नतम् अस्ति । 800 पादपरिमितोन्नतम् अजेय्यं च आसीत् । अत्रत्यकल्याणमहलभवनस्य रचना इण्डो-इस्लामिक् शैल्या कृता अस्ति । सेनावसतिः अश्वशाला च विशेषाकर्षणीयौ । अनैकुलं नामकः जलाशयः शिलाभिः रचितः अस्ति । धान्यसङ्ग्रहालयः व्यायामशाला च आक्र्षणीयौ स्तः ।इस्लां प्रार्थनामन्दिरं वेङ्कटसमणमन्दिरं च सुन्दरे स्तः ।
