शिवमोग्गालोकसभाक्षेत्रं कर्णाटकस्य 28 लोकसभाक्षेत्रेषु अन्यतमम् । 1962 तमे वर्षे यदा लोकसभाक्षेत्राणां घटनम् अभवत् तदा एतत् अस्तित्वे आगतम्। अत्र अष्टविधानसभाक्षेत्राणि सन्ति । बैन्दूरुविधानसभाक्षेत्रं केवलम् उडुपीमण्डले अन्तर्भवति । अन्यानि विधानसभाक्षेत्राणि शिवमोग्गामण्डले एव अन्तर्भवन्ति ।2005तमवर्षस्य गणनानुसारम् अत्र 1,286,181 मतदातारः सन्ति । तेषु अनुसूचितजातीयाः अनुसूचितजनाङ्गीयाः च 2.2 लक्षमिताः, द्विलक्षमिताः लिङ्गायताः, धीवराः 1.8 लक्षमिताः, मुस्लिं जनाः 1.6 लक्षमिताः, ब्राह्मणाः,ओक्कलिगाः च सम्भूय 1.25 लक्षमिताः सन्ति ।
शिवमोग्गालोकसभाक्षेत्रे प्रकृतं कर्णाटकस्य विधानसभायाः अष्टविधानसभाक्षेत्राणि अन्तर्भवन्ति ।
