रामोजी फिल्मसिटि –भारतस्य डिस्नीलैण्डहैदराबादनगरसमीपे स्थितम् आधुनिकं आकर्षकविहारस्थलं चलच्चित्रनिर्माणकेन्द्रम् एतत् । 1800 हेक्टर् प्रदेशे व्याप्तं मनोरञ्जनास्थानमिदम् । पर्ल् सिटि, सिलिकान् सिटि इति च प्रसिद्धम् अस्ति । एतम् ’प्याराडैस् आन् अर्थ’ इति च कथयन्ति । अत्रत्यं थ्रिल्लर् रैडर्, क्रिपालुगृहा, सीपिपिलैन स्टण्टशो स्थानानि अतीवाकर्षकाणि सन्ति ।प्रकृतिमध्ये मनुष्यनिर्मितम् अद्भुतदर्शनम् अत्र भवति सम्पूर्णतया सुन्दरदृश्याणि निर्मितानि सन्ति । ‘युरेका’ शिल्पं सर्वान् यात्रिजनान् कदाचित् प्राचीनस्य मौर्यसाम्राज्यस्य, कदाचित् अमेरिकादेशेरचितस्य वैल्ड् वेस्ट नगरस्य, पुनः कदाचित् देहलीबादशाहसभायाः वैभवं दर्शयति ।युरेका पञ्चतारोपहारवसतिगृहेषु अनेकविधाहारसेवनं साध्यमस्ति । अलम्पना, चाणक्य, हनिमेक फास्टफुड्, गङ्गाजमुना, इत्यादीनि अनेकानि उपाहारगृहाणि अत्र सन्ति । अनेकविधक्रीडास्थानानि सन्ति । अत्र बालानाम् अतीव सन्तोषः भवति । क्रीडासु स्पर्धासु बालाः मग्नाः भवन्ति । 
रामोजी चित्रनगरी प्रपञ्चस्य अत्यन्तं बृहत् सङ्घटितचलनचित्रस्टुडियोसङकीर्णम् । एतत् 2000 एकर् प्रदेशे निर्मितम् अस्ति । एतत् अत्यन्तं प्रसिध्दं प्रवासिकेन्द्रम् । अत्र द्विविधम् आकर्षणम् अस्ति । एकं सहजम् उध्यानवनादिकं मनोरञ्जनस्थानम् । द्वितीयं कृतकम् उन्नतं तन्त्रज्ञानस्य प्रयोगशालादिकम् । एतत् हैद्राबादस्य आग्नेयभागे सामान्यतः 25 कि.मी दूरे एन्.एच् 9 मध्ये अस्ति । हैद्राबाद् विजयवाडयोः मध्ये हयात्नगर- पेडम्बरपेटयोर्मध्ये स्थितमस्ति । बहिर्भागस्य वर्तुलमार्गस्य द्वितीयघट्टस्य प्रवेशे एव भूमिमावृत्य अस्ति । नगरमेव एतस्य कारणतः द्विधा विभक्तमस्ति।
रामोजी उद्यमसमूहस्य मुख्यस्थः चलनचित्रनिर्मापकः रामोजीरावः । एषः एतत्सौलभ्यं 1996 तमे वर्षे निर्मितवान् । रामोजीउद्यमसमूहस्य सम्पर्कः उषाकिरण मूवीस् द्वारा भवति । एतस्य फलश्रुतिरीत्या रामोजिचित्रनगर्याः सृष्टिः भवति । उषाकिरण मूवीस् सर्वदा चलनचित्रनिर्माणे मग्नं भवति । एतद्वारा हिन्दी, मळयाळं, तेलगु, तमिळु, कन्नड, मराठि, बङ्गला इत्यादीनां भाषाणां चलनचित्राणि अशीत्यधिकानि निर्मितानि ।
रामोजीफिल्मसिटी चित्रनिर्माणसमये आरम्भे साहाय्यं करोति, निर्माणसमये साहाय्यं करोति, निर्माणानन्तरमपि साहाय्यं करोति । चित्रनिर्माणार्थं सम्पन्मूलानि सर्वदा ददाति । सिटिद्वारा 500 सैट्स् प्राप्यन्ते । अत्र अनेकानि उद्यानानि सन्ति । नैसर्गिकस्थानानि सन्ति । पञ्चाशत् स्टुडियो अट्टाः सन्ति । डिजिटल् सिनिमा सौलभ्यम् अस्ति । तस्य पोषकव्यवस्था अस्ति । बहिरङ्गणस्थानानि, उन्नततन्त्रज्ञानस्य शालाः इत्यादयः सन्ति । फिल्मसिटेः मूलसौलभ्यानि, साम्प्रदायिकरीत्या निर्मितानि स्थानानि, आदर्शरुपवस्तूनि, सेट्निर्माणसामगयः, वस्तूनि, वस्त्राणि चित्रीकरणार्थं वेदिकाः, चित्रग्राहकयन्त्राणि इतरसाधनानि उपलभ्यन्ते । निर्माणानन्तरं ध्वनिसंयोजनव्यवस्था डिजिटल् / एस् एफ् एक्स्, चलनचित्रसंस्करणव्यवस्था इत्यादिकमपि अस्ति ।
एतस्मिन् सङ्कीर्णे विंशतिम् अन्ताराष्ट्रियचित्राणि, चत्वारिंशद् भारतीयचलनचित्राणि च निर्मातुम् एककाले व्यवस्था अस्ति । अतः अस्माकं देशस्य चित्रनिर्मापकाः हालिवुड् चित्रनिर्मापकाः, अन्यनिर्मापकाश्र्च अत्र आकृष्टाः भवन्ति ।
प्रतिवर्षम् एतत् स्टुडियो प्रति सहस्राधिकाः प्रवासिकाः अगच्छन्ति, सङ्कीर्णं बिलियन्प्रमाणेन धनं सम्पादयति । फिलम्सिटिप्रदेशे चलनचित्रनिर्माणस्य घटकानां कृते प्रवासिकानां कृते च तारानामकं 3-स्टारहोटेल्, 5-स्टार् होटेलस् च सन्ति । अन्तः हवामहल् अस्ति । एतत् गोल्कण्डदुर्गस्य सङकीर्णं रूपम् अस्ति । एतत् गिरेः शिखरे अस्ति । इतः समग्रं स्टुडियो द्रष्टुं शक्यते । फिल्मसिटि मधुचन्द्रस्य प्यकेज् ददाति । सङ्घटितसंस्थानां कृते सभाङ्गणादिकं, भोजनव्यवस्थादिकं करोति ।
प्रवासिकाः अत्र एतानि स्थलानि द्रष्टुं शक्नुवन्ति । जपानी उद्यानवनम्, हू.टि.वि गृहम् महासरोवरः, कृतकजलपातः, सङ्कीर्णतया उत्कीर्णाः गुहाः, विमानस्थानकम्, चिकित्सालयसेट्, रेल्वेस्थानकम्, चर्च्, मसीदि देवालयाश्च, आपणाः, विपणिः, राजगृहस्य अङ्गणानि, अन्तर्भागाश्च, ग्रामसौधाः, ग्रामाः, पट्टणस्थानानि वासगृहाणि च, वक्रमहामार्गाः, यु.एस्, युरोपियन् सेट्स्, आपणानां पङक्तयः देशीयः विदेशीयाः आपणाः - एव बहुविधसौलभ्यानि सन्ति ।
अत्र नटानां वेषभूषणादिनिमित्तम् आदेशं कर्तुमर्हन्ति । अत्र वयं शांग्री नाम नर्सरि द्रष्टुं शक्नुमः । अत्र विदेशीयसंस्थानां विक्रयणम् अपि प्रचलति । अत्र रामोजी फिल्म म्याजिक् अपि अस्ति । एतत् चलनचित्रनिर्माणे अन्तनिदृनि गुप्तदृश्यानि अपि दर्शयति । फिल्मसिटिविषये मार्गदर्शकाः सन्ति । ते प्रवासिकान् सर्वत्र नयन्ति । स्टुडियोमध्ये अनेकसेट्स् सन्ति । एतत् प्रवासिकान् मौर्यसाम्राज्यम्, मोगलसाम्राज्यं, अमेरिकायाः ओल्ड वेस्ट् वीथीः वा नयन्ति । अत्र प्रसिध्दानि हालिवुड्सङ्कीर्णानि सन्ति । स्टुडियोप्रदेशे गिरिषु प्रदर्शयन्ति ।हैदराबाद- नगरतः 35 कि.मी दूरे एतत् स्थलमस्ति । अत्र प्रतिदिनं विविधभाषाचलच्चित्राणां चित्रीकरणं चलत् भवति । नगरतः जम्बोवाहनानि सम्पर्कयोग्यानि सन्ति । दूरवाणीं कृत्वापि वण्डरल्याण्डजम्बोवाहनैः गन्तुं शक्यते । दूरवाणी सङ्ख्या 622 3370 अस्ति ।फिल्मसिटि मध्ये लघुवाहनानि सन्ति । हैदराबादनगरतः नगरवाहनानि सन्ति । वसत्याः कृते काचिगुड्डसमीपे वसतिगृहाणि सन्ति । कोठी वाहननिस्थानतः 205 सङ्ख्याकं वाहनं चलाच्चित्रनगरं गच्छति ।रामोजी फिल्मसिटिदर्शनार्थं प्रवेशधनं निर्दिष्टं अस्ति । बालानाम् अर्धव्ययः भवति । एकदिनं यावत् प्रायशः 500 सप्यकाणि भवन्ति । प्रवेशसमयः प्रातः काले 9 वादनतः सायङ्काले 6 वादनम् । रायल् प्याकेज टूर् व्यवस्था अस्ति ।
बेङ्गळूरुतः 574 कि.मी । चेन्नैतः 794 कि.मी। तिरुपतितः 741 कि.मी । विजयवाडातः 260 कि.मी मुम्बयी 739 कि.मी । अन्यराज्यैः अपि वाहनसम्पर्कः अस्ति । समीपवाहननिस्थानानि जूबिलि, कोठि हाम्लिबिन् । धूमशकटवाहननिस्थानं काचिगुड्डप्रदेशे अस्ति ।
