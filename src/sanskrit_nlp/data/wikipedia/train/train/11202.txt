एतत् शक्तिपीठं भारतस्य गुजरातराज्ये जुनागढमण्डले विद्यमानस्य सोमनाथमन्दिरस्य समीपे अस्ति। 
जुनागढमण्डलस्य रावल् रेलनिस्थानतः 13 की.मी. दूरे अस्ति । जुनागढविमाननिस्थानकतः 95 की.मी दूरे अस्ति ।
अस्य शक्तिपीठस्य निकटे एव हिरा कपिला सरस्वती नद्यः प्रवहन्ति । अत्रत्या देवी चन्द्रभागा नाम्ना पूज्यते । ऐतिह्यानुसारम् अत्र सतीदेव्याः उदरं पतितम् इति भक्तानां विश्वासः। चन्द्रभागादेव्याः देवालयः नास्ति । अत्रत्यः शिवः वक्रतुण्डनाम्ना पूज्यते । एतत् स्थानं प्रभासक्षेत्रनाम्ना अपि अभिजानन्ति। केषाञ्चन मतानुसारं यत्र उदरं पतितं तत् स्थानं मुम्बयीसमीपे भरोल् इत्यत्र अस्ति ।
