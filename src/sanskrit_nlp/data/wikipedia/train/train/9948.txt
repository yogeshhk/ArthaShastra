श्रीबालगङ्गाधरनाथस्वामी प्रमुखेषु धर्मिकगुरुषु अन्यतमः । कर्णाटके अत्यन्तं सुप्रसिद्धस्य आदिचुञ्चनगिरिमठस्य मठाधीशः बालगङ्गाधरनाथस्वामी सद्यः एव मकरसङ्क्रमणदिने विधिवशः अभवत् । संस्कृताभिमानिनः एतस्य कर्णाटकस्य शिक्षणक्षेत्रे महत् योगदानम् अस्ति । आदिचुञ्चनगिरिः कर्णाटकस्य मण्ड्यमण्डले अस्ति । 2010 तमे वर्षे भारतस्य तृतीयश्रेष्ठेन नागरिकसम्मानेन पद्मविभूषण्णेन एषः सम्मानितः आसीत् ।आदिचुञ्चनगिरिमठद्वारा बहवः विद्यालयाः, चिकित्सालयाः, परिसरसंरक्षणाकेन्द्राणि, प्राणिसंरक्षणाकेन्द्राणि, वेदाध्ययनकेन्द्राणि, कृषिसाहाय्यककेन्द्राणि प्रचलन्ति । धार्मिकसामाजिकक्षेत्रेषु बालगङ्गाधरवर्यः अत्यन्तं सक्रियः आसीत् ।
