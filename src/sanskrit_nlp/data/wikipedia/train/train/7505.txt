विग्रहवाक्यावयववदार्थेभ्यः परः=अन्यः योऽयं विशिष्टैकार्थः, तत्प्रतिपादिका वृत्तिः । प्रथमविगृहीतानां पदानां प्रत्येकम् अर्थवत्त्वेन, समुदायशक्त्या विशिष्टैकार्थप्रतिपादिका वृत्तिः इति फलितम् ।वृत्तयः पञ्च - कृत्-तद्धित-समास-एकशेष-सनाद्यन्तधातुरूपाः पञ्च वृत्तयः ।यथा - •	कृद्वृत्तिः – पचति इति – पाचकः ।•	तद्धितवृत्तिः – दशरथस्य अपत्यम् – दाशरथिः ।•	समासवृत्तिः – राज्ञः पुरुषः – राजपुरुषः ।•	एकशेषवृत्तिः – माता च पिता च – पितरौ ।•	सनाद्यन्तधातुवृत्तिः – 1. पठितुम् इच्छति – पिपठिषति ।2. पुत्रम् आत्मनः इच्छति – पुत्रीयति ।3. पुनः पुनः अतिशयेन वा नृत्यति – नरीनृत्यते ।
