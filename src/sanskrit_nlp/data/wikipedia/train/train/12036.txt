वर्कले  इत्येतत् स्थानं रोगपरिहारकं प्राकृतिकं स्थलम् इति ख्यातम् अस्ति ।तिरुवनन्तपुरतः 50 कि.मी दूरे स्थितं जनार्दनक्षेत्रं यात्रास्थलं सागरतीरं च अस्ति । सागरतीरे रक्तशिलाः सन्ति । लवणयुक्तजलस्य उत्सांसि सन्ति । अत्र स्नानकरणेन चर्मरोगनिवारणं भवति । अतः जनाः अत्र आगत्य कतिचित् दिनानि उषित्वा स्नानं कुर्वन्ति । वर्कला धूमशकटनिस्थानम् अस्ति । वाहनसम्पर्कः सर्वनगरतः अस्ति । अत्रैव श्रीनारायणगुरोः स्मारकम् अपि अस्ति ।
