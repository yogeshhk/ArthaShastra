विजय रूपाणी इत्येषः भारतीयजनतापक्षस्य कश्चन राजनेता । पश्चिमराजकोटस्य प्रतिनिधित्वेन एषः गुजरातविधानसभायाः सदस्यः । 2016 वर्षस्य अगस्त-मासस्य सप्तमात् सः गुजरातराज्यस्य षोडशः मुख्यमन्त्रित्वेन कार्यभारम् अङ्ग्यकरोत् । अद्यत्वे सः भारतीजनातपक्षस्य राज्याध्यक्षः अपि ।
1956 तमस्य वर्षस्य अगस्तमास्य द्वितीये दिनाङ्के म्यानमार-देशस्य रङ्गून-महानगरेऽभवत् । तस्य पितुः नाम रमणिकलाल, मातुश्च नाम मयाबेन इति । जैनधर्मस्य अनुयायी वणिक् रमणिकलालः सपरिवारं 1960 तमे वर्षे बर्मादेशात् भारतदेशस्य राजकोट-महानगरं प्रति स्थानान्तरणम् अकरोत् । विजयः धर्मेन्द्रसिंहमहाविद्यालयात् स्नातकं, सौराष्ट्रविश्वविद्यालयाच्च एल्. एल्. बी. इत्युपाध्यौ अलभत । 
अखिलभारतीयविद्यार्थिपरिषदि सक्रियः विजयः स्वस्य सार्वजनिकजीवनस्य आरम्भम् अकरोत् । ततः सः राष्ट्रियस्वयंसेवकसङ्घेन, जनसङ्घेन च सहापि सँल्लग्नः । भारतीयजनातपक्षस्य स्थापनायाः कालाद् अर्थात् 1971 तमाद्वर्षाद् विजयः पक्षस्य कार्यकर्ता अस्ति । 1976 तमस्य वर्षस्य राष्ट्रियापत्कालसमये विजयः क्रमेण भावनगरस्य, भुज-महानगस्य च कारागारे बन्दी आसीत् । तयोः कारागरायोः सः 11 मासं यावद् आसीत् । विजयः 1978 तमात् वर्षात् 1981 पर्यन्तं राष्ट्रियस्वयंसेवकसङ्घस्य प्रचारकोऽपि आसीत् । 1987 तमे वर्षे राजकोटमहानगरपालिकायां विधायकत्वेन चितः सः जलनिकाससमितेः अध्यक्षः अभवत् । ततः समनन्तरे वर्षे सः राजकोटमहानगरपालिकायाः स्थायिसमितेः अध्यक्षः अभवत् । तस्मिन् अध्यक्षपदे सः 1988 तः 1996 पर्यन्तम् आरूढः । मध्ये 1995 तमे वर्षे तस्य राजकोटमहानगरपालिकायाः स्थायिसमितेः अध्यक्षत्वेन पुनः चयनं जातम् । ततः सः 1996 तः 1997 पर्यन्तं राजकोटमहानगरस्य नगरपौरत्वेन अपि कार्यम् अकरोत् । ततः 1998 तमे वर्षे भाजप-पक्षस्य गुजरातराज्यविभागस्य विभागाध्यक्षः अभवत् । यदा केशुभाई पटेल इत्येषः गुजरातराज्यस्य मुख्यमन्त्री आसीत्, तदा विजयः घोषणापत्रसमितेः आध्यक्षम् अवहत् । 2006 तमे वर्षे गुजरातपर्टनवभागस्य अध्यक्षः जातः । 2006 - 2012 सः राज्यसभायाः सदस्योऽपि आसीत् । यदा नरेन्द्रमोदी गुजरातराज्यस्य मुख्यमन्त्री आसीत्, तदा विजयः भाजप-गुजरातविभागस्य आध्यक्षं चतुर्वारं, गुजरातमहानगरपालिकावित्तविभागस्य आध्यक्षम् एकवारं अवहत् । 
2016 तमस्य वर्षस्य फरवरी-मासस्य एकोनविंशतितमे दिनाङ्के विजयः भाजप-दलस्य गुजरातविभागस्य अध्यक्षो जातः । तस्मात् पूर्वं तस्मिन् पदे आर्. सी. फाल्डु इत्येषः आरूढः आसीत् ।  2014 अगस्तमासे यदा वजुभाई इत्येषः गुजरातविधानसभायाः वक्ता पश्चिमराजकोटस्य विधायकत्वेन त्यागपत्रं दत्त्वा कर्णाटक-राज्यस्य राज्यपालः अभवत्, तदा भाजप-दलद्वारा विजयस्य नामाङ्कनं तद्रिक्तस्थानं पूरयितुम् अभवत् । 2014 तमस्य वर्षस्य अक्तूबर-मासस्य एरकोनविंशे दिनाङ्के विधायकस्य पदस्य निर्वाचने विजयः बहुमतेन जितः । 
