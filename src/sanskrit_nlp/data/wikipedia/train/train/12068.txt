'इण्डियन् प्रीमियर् लीग्' इत्येषः भारते विंशतिः-20 क्रिकेट्-सर्वविजयत्वाय विद्यमानः कश्चन वृत्तिपरः गणः विद्यते । अयं मुम्बयीनगरे विद्यमानेन भारतीयक्रिकेट्-नियन्त्रणमण्डल्या आरब्धः । अस्य अध्यक्षः अस्ति मण्डल्याः उपाध्यक्षः राजीवशुक्लः । अद्यत्वे अस्मिन् जगतः क्रीडापटूनां नव गणाः विद्यन्ते । 2010 तमे वर्षे यूट्यूब्-माध्यमेन क्रीडायाः प्रसारम् ऐदम्प्राथम्येन अनेन ऐ पि एल् गणेन कृतम् । चतुर्थे चक्रे अस्य मूल्यं 2.92 बिलियन्-यु एस् डालर्स्परिमितम् इति ऊहितम् । किन्तु अनेन गणेन नैके भ्रष्टाचारसम्बद्धाः आरोपाः प्राप्ताः ।
2012 इन्डियन् प्रीमियर् लीग् इत्येषः इन्डियन् प्रीमियर् लीग् इत्येतस्य पञ्चमः घट्टः विद्यते । अस्य क्रीडाचक्रम् एप्रिल्-मासस्य 4 दिनाङ्कतः मे-मासस्य 27 दिनाङ्कपर्यन्तम् आसीत् । कोल्कत नैट् रैडर्स् गणः विजयी जातः । चेन्नै सूपर् किङ्ग्स्गणः पराजयं प्राप्नोत् । कोचि टस्कर्स् केरल इत्येतस्य गणस्य निर्गमनानन्तरं नव गणाः अवशिष्टाः ।
अस्य क्रीडाचक्रस्य वीक्षकसङ्ख्या अधिकतमा आसीत् । पूर्वतनचक्रे 73 क्रीडाः 162 दशलक्षजनैः वीक्षितम् । अस्मिन् क्रीडाचक्रे 74 क्रीडाः 163 दशलक्षजनैः वीक्षितम् । अत्र प्रवृत्तेषु 19 क्रीडासु स्पर्धा रोचकरी आसीत् । क्रीडाचक्रस्य अन्त्ये विविधानि कष्टानि अनुभूतानि ।
कोल्कत नैट् रैडर्स्, चेन्नै सूपर् किङ्ग्स्, देहली डेर्डेविल्स् - इत्येते त्रयः श्रेष्ठाः गणाः 2012 चाम्पियन्स् लीग् ट्वेण्टि-20 इत्येतस्मिन् भारतस्य प्रतिनिधिरूपेण क्रीडिष्यन्ति । राजस्थान् रायल्स् गणेन उत्तमप्रदर्शनपुरस्कारः प्राप्तः । किङ्ग्स् XI पञ्जाबगणस्य ताडकः मन्दीप् सिङ्घः क्रीडाचक्रस्य 'उदयमानतारा' इति पदेन भूषितः जातः । कोल्कत नैट् रैडर्स् गणस्य कन्दुकक्षेपकः कूटस्य क्रीडालुः इति पदेन भूषितः जातः ।
