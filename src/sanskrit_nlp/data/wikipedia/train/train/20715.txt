
आर्.आर् दिवाकरः भारताद्यन्तं चिरपरिचिता व्यक्तिः । एतस्य पूर्णं नाम रङगराव् रामचन्द्र दिवाकरः अथवा रं.रा.दिवाकर् । एषः ख्यातः लेखकः, पत्रिकोद्यमी, गान्धिवादी, स्वातन्त्र्ययोद्धा, कर्णाटककस्य एकीकरणस्य नेता, दक्षः राजनीतिज्ञः, निपुणः शासकः च । एवं प्रसिद्धिं प्राप्तवतः रङ्गरावस्य जन्म 1894 तमे वर्षे सप्टम्बर्मासस्य 30 तमे दिनाङ्के धारवाडनगरे अभवत् । पिता रामचन्द्ररावः, माता सीतम्मा । एम्. ए पदवीं प्राप्य आरम्भे आङग्ल-अध्यापकः आसीत् । तदनन्तरं एल्.एल्.बी परिक्षायाम् उत्तीर्णतां प्राप्य 1920 तमे वर्षे भारतस्य स्वातन्त्र्यसङ्ग्रामे भागम् ऊढवान् । एषः स्वतन्त्र- भारतस्य केन्द्रवार्ताविभागे सचिवः इति, बिहारस्य राज्यपालः इति, राज्यसभासदस्यः इति च सेवां कृतवान् । एतस्मै कर्णाटकविश्वविद्यालयतः गौरवडाक्टरेट् प्रशस्तिः दत्ता । कन्नड- अभिमानिनम् एतं 1938 तमे वर्षे बळ्ळार्यां प्रचलिते त्रयोविंशतितमसाहित्यसम्मेलने अध्यक्ष स्थानं दत्त्वा सम्मानितवन्तः ।
रङगरावस्य कन्नड, आङ्ग्लं, हिन्दीभाषासु अधिकं पाण्डित्यम् आसीत् । 
एताः रायस्य कन्नड कृतयः। 
एताः आङलभाषाकृतयः ।लोकशिक्षणट्रस्ट् स्थापकः रङ्गरावः संयुक्तकर्णाटक नामिकां दिनपत्रिकां, कर्मवीरनामिकां साप्तहिकीं कस्तूरीनामिकां मासिकीं पत्रिकां, Navashaktiनामिकाम् आङ्लभाषापत्रिकां च आरभ्य कन्नडपत्रिकारङ्गे महाक्रान्तिम् अजनयत् ।एषः भारत स्वातन्त्रसङ्ग्रामस्य काले कारागृहवासम् अनुभूतवान् । कारगृहे युवजनानां कृते योग्यमार्गदर्शनस्य ग्रन्थं विलिख्य कृतार्थः जातः ।
