सान्तेराय् खलेम्जनकःएस्.एस्. थाङ्ग खियेव्ग्रामः मौखेयाव् जोवाय्मण्डलम्- जैण्टियामण्डलम्राज्यम्-मेघालयःप्रपञ्चे अधिका वृष्टिः कुत्र भवति इति प्रश्नः भवति चेत् सर्वे वदन्ति चिरापुञ्जी इति । एतन्नगरं मेघालयराज्ये अस्ति ।मेघालयराज्यस्य पूर्वोत्तरभागयोः असमराज्यमस्ति । पश्चिमदक्षिणभागौ बांग्लादेशेन परिवृतौ । ग्यारो-खासि-जयन्ति-पर्वताः पश्चिमतः पूर्वदिशां प्रति एकस्याम् एव पङ्क्तौ प्रसृताः सन्ति । प्रावृषि दक्षिणतः उत्तरदिशं प्रति पूर्वसमुद्रात् वहद्भिः मारुतैः सह मेघाः आगच्छन्ति । ते च एतैः पर्वतैः अवरुद्धाः वृष्टिं सम्पादयन्ति । तदा अधिका वृष्टिः भवति । कदाचित् शीतकाले अपि चण्डमारुतैः वृष्टिः सम्पादिता भवति । तदा अपि अधिका वृष्टिः भवति ।
मेघालये जयन्तीपर्वतश्रेण्या अवृतः भागः एव जयन्तीमण्डलम् इति ख्यातम् । तत्र जोवायपत्रालयव्याप्तौ मौखैयाव इति एकः ग्रामः । तत्र एस्.एस्. थाङ् खियेव्,इबोलैना खलेम् दम्पत्योः पुत्री सान्तेराय् खलेम् ।सा 20-7-1979 तमे दिनाङ्के जन्म प्राप्तवती । जनकः केवलं षष्ठकक्ष्यापर्यन्तं पठितवान् आसीत् । उद्योगः तु कस्मिंश्चित् यन्त्रागारे । माता मेट्रिक्परीक्षाम् उत्तीर्य प्राथमिकशालायां अध्यापिका आसीत् ।1986 तमे वर्षे डिसेम्बर् मासे 18 तमे दिने पितरौ कार्यार्थं स्वकार्यालयं गतवन्तौ । सान्तेराया एकाकिनी एव गृहे आसीत् । मित्रैः सह क्रीडितुं गृहात् बहिः आगतवती । ग्रामस्य पुरतः तडागे जनाः वस्त्रं क्षालयन्ति, सः प्रदेशः पूर्वमेव तया दृष्टः । स्वहस्ते स्थितं करवस्त्रं क्षालयामि इति विचिन्त्य वस्त्रं क्लेदयित्वा शिलायाः उपरि  तद्वस्त्रं क्षालयन्ती एकस्यां शिलायां उपविष्टा आसीत् । अन्ये बालाः तटे आसन् ।क्रीडितुम् आगतेषु कश्चित् पलङ्ग्डान् इति साधैकवर्षीयः बालः अपि आसीत्। क्रीडारताः बालाः तस्य विषये अवधानं न दत्तवन्तः । अग्रे गतवन्तः सर्वे । पृष्ठतः स्थितः स बालः सरः पश्यति । सरसः समीपवर्तिनी भूमिः प्रवहणीभूता आसीत् ।सः बालः जले क्रीडितुम् आगतः । तस्य चलनस्य अधिकः अभ्यासः न आसीत् । सः अग्रे पतितः । प्रवणीभूतायां भूमौ लुठन्सरसि पतितः।सरसः अन्यस्मिन् भागे कश्चन बालकः शिलां क्षिपन् आसीत् । सः क्षिप्ता शिला कियत् दूरं गच्छति इति द्र्ष्टुकामः आसीत् । यदि शनैः क्षिपामि कियद्दूरं गच्छेत्, यदि वेगेन क्षिपामि तदा कियद्दूरं गच्छेत् इति, यदि भवनस्य उपरि क्षिपामि तदा कीदृशः  शब्दः भवेत् ? किमर्थं तादृशः शब्दः भवति । एवं परीक्षा करणीया इति विचिन्तितवान् । यदि तेन क्षिप्ता शिला कस्यचित् जनस्य उपरि पतिता चेत् किं भवेत्, तस्य मनसि एषः विचारः नागतः । तस्मिन् समये जनाः सर्वे स्वस्वकार्यार्थं भिन्नभिन्नस्थानानि गतवन्तः आसन् । मार्गः निर्जनः असीत् । अतः एषा स्थितिः तस्य कृते प्रेरणादायिनी आसीत् ।सान्तेराया अपि वस्त्रक्षालनं परित्यज्य बालकस्य शिलाक्षेपणं द्रष्टुम् आरब्धवती ।सन्तेरायया सह आगतः बालः जले पतितं बालं दृष्टवा दुःखितः। परन्तु जलात् उन्नेतुं प्रयत्नं नाकरोत्। तस्मात् स्थानात् न च्युतः । परन्तु सान्तेरायाम् आहूय उक्तवान् –“बालः सरसि पतितः, जले निमज्जन् अस्ति” इति सन्तेराया परावृत्य पश्यति सरसः जले बालः निममज्जन् अस्ति । सा करुणया पूरिता, बालः मृतः भवति इति चिन्तितवती । कस्य बालः?, किमर्थम् अत्र आगतः? सरसि कथं पतितः इत्यादयः प्रश्नाः तस्याः मनसि समुदिताः । परन्तु चिन्तयितुं समयः नासीत् । करवस्त्रं शिलायामेव स्थापयित्वा सरः प्रविष्टवती । बालम् आलिङ्ग्य तटपर्यन्तम् आनीतवती । तटः प्रवणीभूतः । तत्र जलमपि स्वकण्ठपर्यन्तम् आसीत् । बालः भारवान् । बालं जलात् उन्नेतुम् अशक्ता ।ज्येष्ठाः केऽपि तत्र नासन् । तटे स्थितस्य बालस्य साहाय्यं पृष्टवती । यदा सः बालः आगत्य शिशोः हस्तं गृहीतवान् तदा स्वयं तटम् आगत्य स्थितवती । जलम् उदरे प्रविश्य सः शिशुः प्रज्ञाहीनः आसीत् । सः न स्पन्दते स्म अतः सा सम्भ्रान्ता अभवत् । सहवर्ती बालकः गृहं प्रति धावितवान् ।तस्मिन् समये मार्गे तस्य ग्रामस्य प्रौढशालायाः कार्यदर्शी सुचियाङ्गः आगतः । शिशोः स्थितिं दृष्ट्वा सम्भ्रान्तः । सान्तेरायायाः वस्त्राणि दृष्टवा अवगतवान् यत् एषा जले पतितं बालम् उन्नीतवती इति । तां पृष्ट्वा दृढीकृतवान् ।शिशोः प्रथमचिकित्सा आवश्यकी आसीत् । सुचियाङ्ग् एव तस्य शिशोः प्रथमचिकित्सां दापितवान् । उदरे स्थितं जलं बहिरागतम् । शिशुः श्वसितुम् आरब्धवान् । सान्तेरायायाः कार्यं बालकेन ग्रामजनाः सर्वे विदितवन्तः । समीपवर्तिभ्यः गृहेभ्यः जनाः धावन्तः आगताः । शिशोः प्राणरक्षणं कृतवत्याः सान्तेरयायाः साहसं प्राशंसन् । सः शिशुः के.एम्.मुखिम्, तथा अरियोडान् दम्पत्योः इति ज्ञातमनन्तरम् । सुचियाङ्ग एतं शिशुं तयोः गृहं प्रेषयित्वा स्वगृहं प्रति गतवान् ।एतया घटनया पार्श्ववर्तिनः गृहजनाः जागरिताः । स्वपुत्राः पुत्र्यः च सरः प्रति गमनविषये अवधानं दत्तवन्तः। सान्तेरायायाः मातपितरौ स्वपुत्रीं प्रशंसितवन्तौ । यद्यपि वयसा सा कनिष्ठा  तथापि शिशुरक्षणकार्यं धैर्येण साधितवती । भारतबालकल्याणमण्डली एतस्याः बालायाः कार्यं विगणय्य 25-1-1988 तमे दिने राष्ट्रप्रशस्त्या सममानयत् ।अधुना एषा उत्तमा छात्रा इति ख्याता ।""
