स्क्रिप्ट त्रुटि: "Settlement short description" ऐसा कोई मॉड्यूल नहीं है।
अमरावतीमण्डलं महाराष्ट्रराज्यस्य विदर्भविभागे स्थितं मण्डलम् । अस्य मण्डलस्य केन्द्रम् अमरावती इति नगरम् । इदं मण्डलं चिखलदरा इति पर्यटनस्थानार्थं प्रसिद्धम् । 
अमरावतीमण्डलं ‘दख्खनपठार’ भूभागे स्थितं मण्डलम् । अमरावतीमण्डलस्य विस्तारः 12,235 च.कि.मी. मितः अस्ति । इदं मण्डलं महाराष्ट्रराज्यस्य उत्तरभागे अस्ति । अस्य मण्डलस्य पूर्वदिशि वर्धामण्डलं, पश्चिमदिशि अकोलामण्डलं, बुलढाणामण्डलं च, उत्तरदिशि मध्यप्रदेशराज्यं, दक्षिणदिशि यवतमाळमण्डलम् अस्ति । अस्मिन्मण्डले षड् नद्यः प्रवहन्ति । ताः - 1.वर्धा 2.पूर्णा 3.तापी 4.शाहनूर 5.चन्द्रभागा 6.पेढी 
अस्मिन्मण्डले वातावरणवैविध्यं दृश्यते । मण्डले ग्रीष्मकाले बहूष्णं वातावरणं, शीतकाले अतिशीतं वातावरणं भवति । 
मण्डलेऽस्मिन् कार्पासः, यवनालः, गोधूमः, ‘सोयाबीन’, कपिलद्रुमः, माषः च इत्येतानि प्रमुखसस्योत्पादनानि उत्पाद्यन्ते । कदलीफलस्य, नारङ्गफलस्य च उत्पादनमपि भवत्यत्र ।
अमरावतीमण्डलस्य जनसङ्ख्या 28,87,826 अस्ति । अत्र 14,80,768 पुरुषाः, 14,07,677 महिलाः च सन्ति । अस्मिन् मण्डले प्रति च.कि.मी. 237 जनाः निवसन्ति अर्थात् अस्य मण्डलस्य जनसङ्ख्यासान्द्रता प्रति च.कि.मी. 237 जनाः । 2001-2011 दशके अस्मिन् मण्डले जनसङ्ख्यावृद्धिः 10.77% आसीत् । अत्र पुं-स्त्री अनुपातः 1000-947 अस्ति । अत्र साक्षरता 88.23% अस्ति ।
अस्मिन् मण्डले 14 उपमण्डलानि सन्ति । तानि षड् विभागेषु अन्तर्भूतानि सन्ति । यथा - 1.	अमरावतीविभागः – अमरावती, भातकुली, नान्दगाव खण्डेश्वर 2.	दर्यापुरविभागः – दर्यापुर, अञ्जनगाव सुर्जी 3.	अचलपुरविभागः – अचलपुर, चान्दुर बाजार 4.	मोर्शीविभागः – मोर्शी, वरुड 5.	धारणीविभागः – धारणी, चिखलदरा  6.	चान्दुर रेल्वेविभागः - चान्दुर रेल्वे, तिवसा, धामणगांव 
महाराष्ट्रराज्यस्य विदर्भविभागे या लोकसंस्कृतिः अस्ति सा अत्रापि दृश्यते । तया सह केचन विशेषाः अपि सन्ति । यथा - •	अस्य मण्डलस्य मोर्शीनामकस्य उपमण्डलस्य रिद्धपुरग्रामे चक्रधरस्वामिना ‘महानुभाव’-सम्प्रदायस्य स्थापना कृता । 'महानुभाव'सम्प्रदायिनाम् अधिकसङ्ख्या वर्तते अत्र । • 22 मेलाः आचर्यन्ते अत्र, येषाम् आचरणं नवरात्र्युत्सवे, चैत्र-आषाढपूर्णिमयोः च भवति । •	मण्डलेऽस्मिन् मातृभाषात्वेन 89 भाषाः जनाः वदन्ति स्म इति जनगणनामध्ये विशेषः आसीत् । ‌ 
मण्डलेऽस्मिन् नैकाः विभूतयः अभवन् । यथा –  1.	महाराष्ट्रराज्यस्य ‘आधुनिकसन्त’ इति प्रसिद्धः ‘गाडगे बाबा’ अमरावतीमण्डलसस्थः एव । सः ग्रामस्थेभ्यः स्वच्छता-शुचिता-अन्धश्रद्धानिर्मूलनविषये कीर्तनमाध्यमेन मार्गदर्शनं करोति स्म ।  2.	‘राष्ट्रसन्त’ इति प्रसिद्धः सन्त तुकडोजी महाराज अपि अमरावतीमण्डलस्थः । सन्तजनाः भक्तिमार्गम् आमहाराष्ट्रं प्रसारितवन्तः । स्वातन्त्र्यपूर्वकाले ग्रामीणेषु देशभक्तिजागरणार्थमपि सः यतितवान् आसीत् । अतः सर्वे तं 'राष्ट्रसन्त' इति सम्बोधयन्ति । ‘ग्रामगीता’माध्यमेन तेन सर्वेषां मार्गदर्शनं कृतम् । 1955 तमे वर्षे जपानदेशे प्रचलितायां विश्वधर्मपरिषदि सः भागं गृहीतवान् आसीत् ।  3.	‘मधुराद्वैत’सम्प्रदायस्य स्थापकः सन्त गुलाबराव महाराजः चान्दुरबाजार उपमण्डलस्य मधन-ग्रामस्य निवासी आसीत् । चतुर्थे वयसि यद्यपि अन्धः जातः तथापि प्राप्तदिव्यदृष्टिः सः 34 वर्षाणां कार्यकाले 130 ग्रन्थान् अरचयत् । 
अमरावतीमण्डले बहूनि प्रसिद्धानि वीक्षणीयस्थलानि सन्ति । तानि- 
1. चिखलदरा – अमरावतीमण्डले अन्तर्भूतम् इदम् उपमण्डलं, समग्रे महाराष्ट्रे प्रसिद्धं वीक्षणीयस्थानम् । अमरावती इत्यस्मात् नगरात् इदं स्थानं 90 कि.मी. दूरे अस्ति । महाराष्ट्रराज्ये एकमेव 'कोफी'बीजोत्पादनक्षेत्रम् इदम् उपमण्डलम् ।  
अस्य मण्डलस्य अन्यानि प्रसिद्धानि वीक्षणीयस्थलानि तु –  
•	गाविलगड-दुर्गः •	नरनाळा-दुर्गः •	अम्नेर-दुर्गः   
• पं.नेहरू औद्भिदीय उद्यानम्   •	रिद्धपुर इति 'महानुभाव'साम्प्रदायस्य प्रमुखतीर्थस्थानम् । •	आदिमजातिवस्तूनां सङ्ग्रहालयः 

